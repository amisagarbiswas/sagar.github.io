Gmail	Sagar Biswas <amisagarbiswas.sb@gmail.com>
Golpo
Sagar Biswas <amisagarbiswas.sb@gmail.com>	Thu, Apr 28, 2016 at 10:13 PM
To: deepon786@gmail.com
                  ইতিকথা

ভাষার অবয়ব ব্যবহারের  যান্ত্রিক জটীলতায় , কিছুটা হলেও বিষয়াসক্তি খাবি খাব। তাই বোধগম্য সহজ সরল ভাষায় গল্পগুলো উপস্থাপন করার চেষ্টা করেছি  ।যাইহোক জীবনের প্রথম লেখনী তাই অগাধ ভূলে ভরা , তাও  আপন সাধ্যমত ভূল সংশোধনের চেষ্টা করেছি । সময়ের সাথে সাথেই শেষ হয়ে যায় জীবন , তবুও জীবন কখনও থমকে যায় কিছু আপনজনের জন্য । সেইরকমই কিছু থমকে যাওয়া জীবনের কাহিনি অবলম্বনে এই বই "মনের অন্তরালে " লেখা হয়েছে ।  এই বই লেখার জন্য যারা আমাকে সাহায্য করেছেন তাদেরকে ধন্যবাদ জানায় বিশেষত আমার মা কে । কিন্তু দুঃখের বিষয় অগাধ সাহিত্যের ভীড়ে এইসব লেখনী গুরুত্ব হীন । আমি এই বই আজাদ মিশন এবং আমার প্রিয় সহপাঠিদের উৎসর্গ করলাম । পাঠকের মনে ক্ষণস্হায়ী ছাপ ফেলতে পারলেই , আমি খুশী  । 
সাগর বিশ্বাস [c]

অমর শহীদ
       সাগর বিশ্বাস

একদা পক্তিনা গ্রামে অমর ও শহীদ নামে দুই বন্ধু বাস করিত । তাহাদের বন্ধুত্ব তাহাদের পিতামাতার ভালোবাসাকেও ছাড়িয়া গিয়াছিল । ঘটনাটি যে খুব পূর্বের তাহা নই । তাহারা ছোটো থাকিয়াই একই সহিত পড়াশোনা করিত । তবুও পড়াশোনা তাহাদেরকে আকৃষ্ট করিতে পারিত না । তাহাদের মন চলিয়া যাইত দূর দিগন্তে । কখনও ঘুড়ি ওড়া কখনও বা জমির শশা চুরি করা এইসবে তাহারা সর্বক্ষন মত্ত থাকিত । তাছাড়াও মালিদের গাছের আম চুরি মাছ চুরি বিভিন্ন রকমারি খেলার সঙ্গে তাহারা যুক্ত থাকিত ।
একবার শহীদের পিতামাতা তাহাকে লইয়া দার্জিলিংয়ে তাহার মামার বাড়ি গিয়াছিল । বর্ধমান থেকে দার্জিলিংয়ের রাস্তা তখনও তার চেনা ছিল না । মামার বাড়িতে একদিন থাকিয়াই চুরি করিয়া সেখান হইতে বাড়ি চলিয়া আসিয়াছিল । তখন হইতেই তাহার পিতা মাতা তাহাকে লইয়া কোথাও যাইত না ।

একবার তাহারা ঠিক করিল যে রাত্রিবেলায় পাশের গ্রামে লিচু চুরি করিতে যাইবে । অমর বলিল যে রাত্রিবেলায় জানালা দিয়ে ডাক দিলে সে যেন চলিয়া আসে ।আর পরামর্শ হইল যে এই ব্যাপারটা যেন তাহার পিতামতা কেহ জানিতে না পারে । তাই গভীর রাত্রিতে করিতে হইবে । 

কথানুযায়ী রাত্রী সাড়ে এগারো টাই চাঁদনি রাত্রিতে শহীদের জানালা দিইয়া ডাক দিল । শহীদের তুলনায় অমর এইসব ব্যাপারে বেশী পটুছিলো।তাহারা চুপিসারে তাহাদের বাড়ি হইতে রওনা দিলো।

সামনে তাহাদেরকে এক মস্ত কাশবন অতিক্রম করিয়া যাইতে হইবে কমপক্ষে দুই কিমির রাস্তা । তাহার মাঝে মাঝে বড় শিমূল বাবলা গাছের অবস্থান  রহিয়াছে । তাহাদের ইচ্ছা ছিল যে খাওয়া দাওয়া ঐ কাশবনেই হইবে । তাই একটা ঝোলা লইয়া গিয়া ছিল । মাত্র বারো বছর বয়সেই তাহারা যেন পৃথিবীটকে নিজের করিয়া লইয়াছিল ।জীবনের সম্পূর্ন আস্বাদ গ্রহন করিয়া ধন্য করিয়াদিতেছিল তাহাদের ছোট্ট জীবনকে । না ছিল মরার ভয় না শিয়ালের ।এই এলাকাই শিয়ালের গভীর উৎপাৎ । শিয়ালের উৎপাৎে দূর-দূরান্তে ছাগল মূরগীর অবস্থান দূরহ হইয়া পড়িয়াছিল ।

এই প্রসঙ্গে তাহাদের ব্যক্তিগত জীবনের কথা না বলিলেই নই । অমর এর পিতার অবস্থা প্রায় নাই বলিলেই চলে । তাহারা তিন ভাই আর দুই বোন ।গ্রামের পরিবেশে জন্ম তাই পিতামাতা তাহাদেরকে ততটা আদর যত্নে রাখিত না ।আর শহীদ প্রায় মধ্যবিত্তশ্রেনীর ছেলে পিতা বিদেশে রাজমিস্ত্রীর কাজ করিত ।বাপের একমাত্র পূত্র তাই তাহার আদর যত্নের অভাব হইত না । তাহার পিতামাতা তাহাকে অমরের সহিত ঘোরাঘুরি করিতে বাধাদান করিত । শহীদের পিতামাতা অমরকে সহ্য করিতে পারিত না । তবুও শহীদ তাহার পিতামাতাকে পাত্তা না দিইয়া যতবেশী সময় অমরের সহিতই কাটিয়া দিত । অমর তাই তাহার পিতামাতা কে যথেস্ট ভয় করিয়া চলিত ।অমরের তুলনায় শহীদ পড়াশোনায় যথেস্ট ভালো ছিল তাই সে একাই দুজনের অঙ্ক হাতের লেখা লিখিয়া স্কুলে দেখাইত ।

পূর্নিমা রাত্রিতে চারিদিক প্রায় পরিস্কার ভাবেই দেখা যাইতেছিল । অমর বলিল তোর মা জানিতে পারেনি তো। শহীদ বলিল না ।কাছে শেয়ালের উচ্চস্বরে ডাক শোনা যাইতেছিল ।তখনও তাহাদের এক পঞ্চমাংশ পথ বাকি । শেয়ালের ডাক যেন নিকট থেকে আরও নিকটতর হয়ে যাইতেছিল ।শহীদ বলিল আমার ভয় করছে । অমর বলিল ভয় কীসের যতক্ষন পর্যন্ত ব্যাগে এই দেড় হাতের কাস্তে আছে তুই নির্ভয়ে চ ।পূর্ণিমা রাত্রি থাকলেও কাশবনের ভিতর যে কি হইতেছিল তাহা বুঝিতে পারিতেছিল না । শহীদের পায়ে হঠাৎ কীসের বাধায় সে কাশবনেই হামাগুড়ি দিইয়া পড়িয়া গেল । পড়িতেই বুঝিতে পারিল যে সামনে কাদা । তাহার মুখে চোখে কাদা লাগিয়াগেল । সে কি গন্ধ না দেখিলে বিশ্বাসই করা যাইত না । অমর বলল তাড়াতাড়ি ওঠ এখনও অনেক পথ বাকি । ঝিঝি পোকার ডাকে ও কাদাযুক্ত কাশবনের ওপর দিয়ে যাবার সময় তাহাদের গা ছমছম করিয়া উঠিতেছিল ।তাহার ওপর সারা গায়ে বিশ্রী গন্ধ । হঠাৎ তাহাদের মনে হইল আশেপাশে কেহ আছে কাশবনের শঁশঁ শব্দ তাহাদের কানে যাইতে অমর বলিল ওরকম দু একটা শিয়াল আশেপাশে থাকবেই তাড়াতাড়ি চল নাতো  দলশুদ্ধ এসে ঘেরাও করবে ।তাহারা জোরকদমেই পা চালিয়া চলিল ।কিন্তু তবে যাইহোক কাদার ওপর দিইয়া পথ চলা যথেস্ট কস্টসাধ্য ।এতক্ষনে তাহারা সেই লিচুবাগানের দেখা পাইল । অমর আশ্বস্ত হইয়া বলিল' যাক এতক্ষনে তোমার দেখা পাইলাম' । আরও বলিল যে' শুন তুই নীচে পাহারা দে, কেও যেন বুঝতে না পারে আর কেও আসলেই আমাকে খবর দিবি' ।

কাশবন এতক্ষনে প্রায় শেষ হইয়া গিয়াছে । এখন তাহারা খেতের জমি হাটিতেছিল । দেখিল সামনে প্রকান্ড এক বাগান আর সেখানে বড় বড় লিচুগাছ ।বাগানের নিকটে যাইতেই তাহারা দেখিল বাগানের পাশে সরষে ভুইয়ের নিকট বড় বড় ঢপ পড়িয়া রহিয়াছে । তাহা দেখিতেই অমর বলিল,"এ যে মধু,চল তো গিয়ে দেখি" ।তাহারা দেখিল সত্যিই মধুতে ভর্তিতে ঢপ । তাহাতে মধু আছে মৌমাছি তো থাকিবেই । সেটাতে প্রথমে চালুনির ক্ষুদ্র ক্ষুদ্র ফুটো আছে যেখানে এক একটা ফুটোতে একটা করে মৌমাছি আছে । তার পাশে নীচের দিকে একটা ফুটো আছে যেটা দিইয়া মধু বাহির করা হয় । এসবই অমরের জানা ছিল , কারন এটা তাহার প্রথম নই । অমর বলিল,' চল কাল ক্যারি ব্যাগ নিয়ে আসব দিয়ে সব চুরি করে নিয়ে চলে যাব '।সেই দিনের জন্য তাহারা পেট ভর্তি করিয়া খাইল ।

তাহাদের বড় লোভ হইল । এইভাবে তাহারা প্রায়ই আসে এবং সেই মধু চুরি করিয়া প্রান ভরিয়া খাইয়াও বাজারে বিক্রি করিত । তাহাদের লোভ চরমে উঠিল । পাশের লিচু বাগানকেও যেন তুচ্ছ মনে হইতে লাগিল ।

তিন চারদিন পর সেই মৌ সংগ্রহকারী বুঝিতে পারিল যে তাহার মধু চুরি হইতেছে । সে সাধারন লোক ছিল না তাই সেও ফন্দি আটল ।

পূর্বের মতো এবার তারা একইভাবে সেই কাশবন অতিক্রম করিয়া যাইতেছিল ।শহীদ বলিল,' আজকে আমি চুরি করব আর তুই পাহারা দিবি '। অমর বলিল,' ঠিক আছে '। পূর্বের তুলনায় জোৎস্না চাদেঁর আলো অনেকটাই কম ছিল , তাই সবকিছু পরিস্কার দেখা যাইতেছিল না । কথামতো অমর এদিক ওদিক দেখিতেছিল কেহ আসিতেছে কিনা । শহীদ বলিল ',আমি প্রথমে একটু খেয়ে দেখি । তাই বলিয়া সে খানিকটা মধু ঢালিয়া খাইল । সে হঠাৎ বলিয়া উঠিল ,' আর মধুর ঢপ কই এখানে তো শুধু চারটে । অমর বলিল,' তাই নাকি তাহলে বাকি বত্রিসটা ঢপ কই '। তাহাদের মনে খটকা বাধিল নিশ্চয়ই কোনো ফাদ পাতা হয়েছে । হঠাৎ তাহারা প্রকান্ড এক শব্দ শুনিতে পাইল ,'কে রে ওখানে । আর দেখিল যে দূরে একটা সরষে ভুই থাকিয়া কমপক্ষে সাত আট জন তাড়িয়া আসিতেছে । এই দেখিয়া তাহারা যে টুকু মধু সংগ্রহ করিয়াছিল সেটুকু লইয়ায় দৌড় লাগাইল । একটু দৌড়াইতেই শহীদ বলিয়া উঠিল ,'আমার বুক প্রচন্ড জ্বালা করছে আমি আর দৌড়াতে পারব না '। অমর বলিল,' না দৌড়ালে ওরা তোকে পিটিয়ে মরে দেবে '। আর একটু পরেই শহীদ ধপাস করিয়া মাটিতে পড়িয়া গেল । লোকগুলো তখনও অনেক দূরেই ছিল । তাহারা 'ধর ধর' বলিয়া চিৎকার করিয়া তাহাদের দিকেই ধেয়ে চলিতেছিল । অমর বলিল,'ওঠ'। শহীদ বলিল ,'আমি আর পারছিনা '। অমর তাহাকে বলিল ,'তুই তাহলে আমার ঘাড়ের ওপর চাপ । এই বলিয়া সে নিজেই শহীদকে নিজের ঘাড়ে চাপাইয়া লইল । অমর দেখিল কাশবন এখনও অনেক দূরে , তার চেয়ে লিচূ বাগানে গাছের ওপর থাকিলে বোধ হয়  বিপদ এড়িয়ে যাইবে । এদিকে শহীদ বলিল যে,'ভাই আমাকে কিছু কর , আমি আর বাচব না , ওরা বোধহয় মধুতে বিষ মিশিয়েছিল '। অমর বলিল,'না না তোর কিছু হবেনা , তুই মরলে আমিও বাচব না । একটু ধৈর্য ধর সবকিছু ঠিক হয়ে যাবে '। অমর তাহাকে ঘাড়ে করিয়াই কাটাভর্তি বেড়া পার হইয়া গেল । তাহার পা ক্ষত বিক্ষত হইয়া গেল । তবুও সে যেন কিছুই বুঝিতে পারিল না । বেড়া পার হইয়াই সে তৎক্ষনাৎ শহীদকে লইয়া লিচু গাছের ডগায় উঠিয়াগেল এবং শহীদকে একটা হেলানো ডালে রাখিতেই সে দেখিল যে শহীদের মুখ দিইয়া সাদা সাদা ফেনা বার হইতেছে । তাহা দেখিয়া সে কি করিবে কিছুই বুঝিতে পারিল না ।তখন চার পাশে সেই আটজন লোক আসিয়া গিয়াছে । তাহারা বলিল ,'শালারা আশে পাশেই আছে খোঁজ '। এই বলিয়া তাহারা কাশবনের দিকে চলিয়া গেল ।

জীবন একটা আশ্বর্য প্রদীপ , সেই প্রদীপকে চলিতে হয় বিভিন্নরকম বাধা অতিক্রম করিয়া । এই ছোট্ট বালকদ্বয় তাহাদের জীবনের এই চরমক্ষন বুঝিতে পারিল না , তাহারা ভূল করিয়া বসিল । তাহাদের লোভ লালসা তাহাদেরকে মৃত্যু মুখে ঠেলিয়া দিল ।

কিছুক্ষন চুপচাপ থাকার পর অমর বুঝিতে পারিল যে শহীদের আর শ্বাস চলে না । শহীদ চির জীবনের জন্য শহীদ হইয়া গিয়াছে ।তাহার মন কিছুতেই এটা মানিয়া লইতে পারিল না । শহীদ ছিল একজন যে তাহার মনের কথা বুঝিত , তাহকে বন্ধুত্বের মায়াজালে জড়াইয়া জীবনটাকে মধুমহ করিয়া তুলিয়াছিল । শহীদ একটা ডালে আটকাইয়া গেল । আর সেই সাদা সাদা ফেনা তাহার মুখ হইতে টপ টপ করিয়া মাটিতে পড়িতে লাগিল । লিচু গাছের সেই লাল লিচু আজ তাহাকে আকৃষ্ট করিতে পারিল না । তাহার পা দিয়া যে ঝর ঝর করিয়া রক্ত পড়িতেছল তাহাও সে বুঝিতে পারিল না । তাহার মন শুধু একটা কথাই বলিয়া উঠিল আজ তাহার জন্যই শহীদের মৃত্যু হইয়াছে । তাই তাহার জীবনকেও ধ্বংস করিতে হইবে । সে যদি শহীদকে লিচুর লোভ দেখিয়া লইয়া না আসিত তাহলে তাহাদের বন্ধুত্ব আজও থাকিত । তাহার ওপর কালকে যদি শহীদের পিতামাতা জানিতে পারে যে তাহার জন্যই শহীদের মৃত্যু হইয়াছে তাহলে তাহারাও তাহাকে জ্যান্ত পুড়িয়া মারিবে । তাহার নিজের পিতামাতাও তাহাকে ঘরছাড়া করিবে ।

এইসব চিন্তাভাবনা করিতে করিতে সে নিজের পকেট হইতে বিষ মিশ্রিত মধুটুকু বাহির করিয়া তাহার দিকে তাকাইল এবং কহিল,' তুই আামার আত্বাকে কেড়ে নিয়েছিস তো এই অভাগা দেহটাকে রেখেই বা কি করবি , তাকেও ধ্বংস করে ফেল । দেখি তুই মধু হয়ে কীভাবে আমাদের মধুময় জীবনকে ধ্বংস করতে পারিস '। এই বলিয়া সেও বাকি মধুটুকু চুমুক দিইয়া খাইয়া নিল এবং মাথা ঘুরিয়া শহীদের ওপর পড়িয়া গেল এবং দুজনেই ধপাস ধপাস করিয়া মাটিতে পড়ে গেল । অমর শহীদের হাতখানা শক্ত করিয়া ধরিল ।এইভাবে তাহারও শ্বাস বন্ধ হইয়া গেল ।

তাহাদের ছোট্ট জীবনের ইতি হইল । তাহারা অমর শহীদ হইয়া চিরতরে বিলুপ্ত হইয়া গেল । তাহারা পাশাপাশি হাত ধরিয়া তাহাদের জীবনকে জয় করিল ।

                      -: সমাপ্ত :-





              ধর্ষন
                  সাগর বিশ্বাস 

সবে মাধ্যমিক শেষ হয়েছে । পড়াশোনায় ততটা ভালো না হলেও খুব যে খারাপ তাও নই  । ক্লাসে সর্বদা পঞ্চম ষষ্ঠ তেই স্থান পেতাম । মাধ্যমিক দেবার পর মোর অন্তরাত্বা আর মনের কোটরে আবদ্ধ থাকতে চাইছে না , সে এই বিশ্বপ্রকৃতির নির্মল কোমল অমৃতের আস্বাদ গ্রহণ করতে চাই । তার মধ্যে সবচেয়ে বেশি ইচ্ছে করে ডিডেকটিভ হতে , ডিডেকটিভ বই পড়তেও খুব ভালো লাগে । কিন্তু ডিডেকটিভগিরি তো ইচ্ছে করলেই হবেনা , তার জন্যে চোরের দরকার ; তা না হলে নিজে চুরি করে চোর ধরলে তো আর ডিডেকটিভ সাজেনা ।

    এবারে আমার ভাগ্যে শিকে ছিড়ল । সত্যি সত্যিই ডিডেকটিভ করার সুযোগ মিলল । ব্যাপারটা হচ্ছে এই যে আমাদের একটা মস্ত বড় লিচুর বাগান আছে । এবারে লিচুর বাগানে চোরের খুব উদ্ভব হয়েছে , ঠিক কাজী নজরুল ইসলাম এর লিচু চোরের মতো ; কিন্তু সেখানে তাড়া করার লোক থাকলেও এক্ষেত্রে তার ব্যতিক্রম । 

  বাগানে ঝাটু থাকে , সে বয়স বিশের এক গেয়ো ছেলে , তার অতিকায় শরীর না থাকলেও মুখের জোর টুকু আছে ; কিন্তু রাত্রিকালীন সেটাও বন্ধ হয়ে যায় । তাই চোর মহাশয়ের চুরি করতে খুব একটা অসুবিধা হয় না । বাবামাকে খুব কষ্ট করে রাজি করিয়েই আমার এই সুবর্ণ সুযোগ  ।

রাত্রি বেলায় পেটপূর্তি বাগানের দিকে রওনা দিলাম । বাবা বললেন ," ঝাটু ওখানে আছে , আর তাড়াতাড়ি ঘুমিয়ে যাবি ।" বাড়ির পেছনদিকে একটা আলের ওপর দিয়ে হাটতে লাগলাম । রাত তখনও খুব একটা বেশি হয়নি  । আকাশের তারা গুলো পরিষ্কার ভাবেই দেখা যাচ্ছিল  । চারদিকে ঝিঝিপোকার স্পষ্ট কলধ্বনি ধ্বনিত হচ্ছিল । প্রায় পাঁচ মিনিট পরেই বাগানের কাছে গিয়ে পৌছালাম । বাগানটা বাশের বেড়া দিয়ে ঘেরা । বাগানটা মাঠের মাঝে অবস্হিত হলেও একপাশ গ্রাম সংলগ্ন ছিল । বেড়ার গেট থাকলেও আমি তা টপকে বাগানে ঢুকলাম । সঙ্গে সঙ্গে ঝাটুর চিৎকার ," কে রে ওখানে ?" আমি বললাম ," আমি বিলটু" ।

বাগানের লিচু গাছগুলো দেখে মনে হচ্ছে যেন আমার শুভাগমনে তারা মাথা নত করে নিয়েছে । সত্যি কথা বলতে লিচুর ভারেই ডালগুলো নত হয়ে গিয়েছে । তাই হাত বাড়ালে সে কাউকেই নিরাস করেনা  । তাই আমিও সুযোগ এর সদব্যবহার করলাম , দুটো লিচুতে হাত দেওয়া মাত্র সেগুলো মুস্টিবদ্ধ হয়ে গেল । তৎক্ষণাৎ ঝাটু বলে উঠল," তুই লিচু জোগাতে এসেছিস না খেতে " । আমি বললাম দুটোই । দেখলাম একটা মাচান করা আছে , যেটা প্রথমে তিরপল তারপর নিচে মশারি দিয়ে ঘেরা  । মাচানের উপর চার জনের উপযুক্ত শোবার ব্যবস্থা করা আছে । ঝাটু একটা নুইয়ে পড়া ডালের ওপর বসে বিড়ি টানছে ।

পাতার ফাঁকে তাঁরাগুলো যেন উঁকি মারছে । ঝাটু বলল," যখনই কেউ আসবে আমাকে খবর করবি শালারাকে ঠেঙিয়ে বিদায় করবো " । এই বলে সে ডাল থেকে লাফিয়ে মাটিতে নামল এবং সেখান থেকে সোজা মশারির ভিতর ঢুকে গেল ।

রাত তখন আটটা তবুও গ্রাম শেষে এই লিচুবাগানে মনে হচ্ছে গভীর রাত । চাঁদের অর্ধম্লান আলো পাতার বুকে ঝিকিমিকি করছে । ভাবলাম এই অবসর সময়ে একটা কবিতা লিখলে তো বেশ হয় , তাছাড়া মনোযোগ স্থাপনের জন্যে লিচু তো আছেই ।  কিন্তু কবিতার  কোনো শুরুই পাচ্ছিনা , কি লিখব কিছুই ভেবে পাচ্ছিনা । আসলে সবাই তো আর কবি হতে পারেনা । লিচুর হিসেবের খাতাটা নিয়ে মাচানের একপাশে বসে ভাবছি আর শুনছি ঝাটুর কুম্ভকর্ণের মতো নাকের ডাক ।

  হঠাৎ ভাবলাম যাই বাগানটা একবার ঘুরে আসি । ঝিঝি পোকার কলরব আর বাগানে র  আলোছায়া  এক অসাধারণ মোহনীয় পরিবেশের সৃষ্টি করেছে । সত্যি কথা বলতে ভূত প্রেতের ভয় আমাকে আকৃষ্ট করতে পারেনা । পদচালনার সাথে সাথেই হাতের কাজ হচ্ছিল , লিচু চুরি । হঠাৎ কোথায় যেন একটা ক্ষীণ শব্দ শুনতে পেলাম , মনে হল কেউ যেন ডুকরে ডুকরে কাঁদছে কিন্তু খুব মৃদুস্বরে । আমার ডিডেকটিভ মনের কৌতূহল চরমে উঠল । আওয়াজটা এতই ক্ষীণ যেন মনে হচ্ছে কোনো বাদ্যযন্ত্র থেকে সুর বেরোচ্ছে । আর একটু এগোতেই দেখলাম গাছের ওপাশে একটা ছায়ামূর্তি , অর্থাত্ নিশ্চয় কেউ আছে ।

অর্ধচাঁদনী রাত থাকলেও সবকিছুই প্রায় পরিষ্কার দেখা যাচ্ছিল । হাত ধরামাত্র একগুচ্ছ চুল তার মুখের সঙ্গে আমার দিকে ঘুরল । দেখলাম তার ভয়াতীত , দাগভরা মুখ আমাকে দেখে আরও ভয়ে কাতর হয়ে গেল । তার এই অবস্হা দেখে বলতে বাধ্য হলাম ," আমাকে দেখে ভয় পাবার কিছু নেই । " তাকে দেখেই বোঝা যাচ্ছিল কৈশোর অতিক্রম সবেমাত্র যৌবনের দ্বারে উপস্থিত হয়েছে । ভালো করে লক্ষ্য করতেই দেখলাম তার গাত্রোথ্থান ক্ষণ ক্ষণ ভাবে ছেড়া । সেই ছিদ্র কোথাও বড় কোথাও ছোট  হলেও স্পষ্টই বোঝা  বোঝা যাচ্ছিল তার সারা শরীরে কোনো রাহুর আক্রমণ হয়েছে । চুরিদার পরে থাকলেও তার কোনো ওড়না ছিল না ।  বোঝা যাচ্ছিল যে তার সারা শরীরে কোনো রাহুর আক্রমণ হয়েছে । চুরিদার পরে থাকলেও তার কোনো ওড়না ছিল না । সে আমাকে দেখে নিজেকে লজ্জিত বোধ করল এবং হাত দিয়ে বুক চাপা দিল । আমিও খানিকটা ইতস্তত বোধ করছিলাম কিন্তু তার চেয়ে বেশি আগ্রহী ছিলাম তার এই অবস্থার হেতু জানার জন্যে । আমি আমার জামাটা খুলে তার হাতে ধরিয়ে দিলাম এবং সে তত্ক্ষণাত্ জামাটা নিয়েই শরীর ঢাকল । কোনোরকম হাতলের ব্যবহার সে করল না । এবার সে আরও ডুকরে ডুকরে কাঁদতে লাগল ।

আমি তার কাছে এই অবস্থার কারণ জানতে চাইলাম  । সে যা কিছু বলল আমি তার ভাষায় তুলে দিলাম ।

আমি একটা ঝি , পালেদের বাড়িতে কাজ করি । মা বুড়িয়ে গেছে তাই কাজ করার ক্ষমতা হারিয়েছে । বাবা অনেকদিন আগেই মারা গেছেন । পড়াশোনা বেশি দূর এগোতে পারিনি । কুড়ে ঘরে থাকি বলে দুনিয়াটা ভাবে তারা আমাকে নিয়ে যা ইচ্ছে তাই করতে পারে । গ্রামের মোড়ল পর্যন্ত আমাকে নিয়ে খেলা করার জন্যে বাড়িতে লোক পাঠিয়েছিল । তারা নাকি মাকে বলেছে এই গ্রামে থাকতে হলে আমাকে এক রাতের জন্যে মোড়লের আস্তানায় পাঠাতে হবে । আমার বেচে থাকার ইচ্ছা টাকে তারা দমিয়ে মেরে দিতে চাইছে । মোড়লের আস্তানায় রাজনৈতিক ছাড়া গুন্ডালোকও থাকে । তারা মাঝে মাঝেই মাকে ধমক দিয়ে যায় । তাই ইচ্ছে করে যখন আমার জন্যই তার এত কষ্ট তখন আমার জীবনটাকেই ধ্বংস করে ফেলব ; কিন্তু ঐ বুড়িটাকে কে দেখবে ? পরাধীন ভারতেও বোধহয় কারও ওপর এমন অত্যাচার হত না । মাঝে মধ্যেই ঐ গুন্ডালোকগুলো আমাকে ধরার চেষ্টা করে কিন্তু এতদিন তারা আমাকে সামনাসামনি পায়নি । আমাদের বাড়িটা গ্রামের একপাশে মাঠের ধারে । তার চারপাশে আর কোনো বাড়ি নেই । আজকে তারা তাক করেই আমার অপেক্ষায় ছিল । বাড়ি ফিরবার সময় তারা আমাকে ধরে ..............

সে আবার কাঁদতে শুরু করল । আমি বললাম," আমি কি তোমার বন্ধু হতে পারি ?" জীবনে কাওকে এতটা বোঝার চেষ্টা করিনি । কিন্তু এই একটু ক্ষণের কথায় তার জীবনের প্রতি আমার গভীর মর্মবোধ জন্মে গেল  । সে বলল ,"আমি মরে যাব তারপর যদি তুমি আমার মার ভরণপোষণের দায়িত্ব নাও : তবেই আমি তোমার বন্ধু হতে পারি । " আমি বললাম ,"মরবে কেন ?" সে বলল ," তারা আমাকে তাড়ছে, কোনোরকমে পালিয়ে এখানে লুকিয়েছি । এবার আমাকে পেলে আর জ্যন্ত ছাড়বে না । "
_ তোমার কিছু হবেনা , আমি তোমাকে আমাদের বাড়ি নিয়ে যাব । সেখানে কেউ তোমার  কিছু করতে পারবে না । 
_ না আমার ভয় করছে । ওরা আশেপাশেই আছে । এবার আমাকে পেলে আর ছাড়বে না, আমাকে মেরেই ফেলবে । আমি নিজে আত্মহত্য করব কিন্তু ওদের হাতে মরব না । 
   

  তার মৃদু কাতর শব্দে মনে হচ্ছে যেন ভয় তাকে সর্বগ্রাস করেছে । আমি আমার সর্বশেষ সাহসের আধারে বললাম ," তোমার এই বন্ধুর ওপর তুমি বিশ্বাস করতে পারো । তোমার গায়ে আমি একটা আচড়ও লাগতে দেবনা । তুমি আমার পিছু পিছু এসো । " এই বলে আমি মাচানের দিকে হাটতে শুরু করলাম । সেও গুটি গুটি পায়ে আমার পিছু করল । তার শুকনো গলার তীক্ষ্ণ কথাগুলো আমাকে গভীর ভাবে আকৃষ্ট করল । আমি ঝাটুকে ঘুম থেকে উঠালাম । সে ঘুম থেকে উঠেই বলল ," তুই একে
কোথায় পেলি?" আমি বললাম ," পরে বলব, আগে তুই লন্ঠনটা নিয়ে আমার পিছে আয় । "

  এই বলে আমি বেড়ার গেটের অভিমুখে হাটতে লাগলাম । আমার আগে ঝাটু আর পিছু পিছু মেয়েটি আসছিল । আমার মনে আগ্রহ জাগল মেয়েটির নাম কি? আমি জিজ্ঞেস করলাম ," তোমার নাম কি ?" সে নিচু সুকোমল কন্ঠে বলল," শিউলি । " 
_ বেশ সুন্দর নাম তো  ।

ঝাটু গেট খুলল । এবার মনে হচ্ছিলো সে নিজেকে কিছুটা দুঃখভারামুক্ত করতে পেরেছে । তার প্রধান কারণ যে আমি সেটা বুঝতে পেরে আমিও খানিকটা আনন্দিত হলাম । আমরা গেট পেরিয়ে হাটতে আরম্ভ করলাম ।

হঠাৎ বাগানের পাশ থেকে একদল লোক আসছে দেখে শিউলি ভয়াক্রান্ত গলায় চেচিয়ে বলল," ওরা আসছে । " বুঝলাম ওরা বাগানের পাশেই ঘোরাঘুরি করছিল । আমাদের দেখে ওরাও চেঁচিয়ে বলল ," ধর ধর !" আমি বললাম ,"দৌড়াও । " আমি শিউলির হাতটা ধরে প্রাণপনে ছুটতে লাগলাম । প্রায় দু মিনিট পরেই শিউলি ধানের ক্ষেতের ওপর হোচট খেয়ে পড়ে গেল । বাড়ি এখনও চার মিনিটের পথ । পেছনে তারা বিশ হাত কাছে চলে এসেছে । ঝাটু চিৎকার করে বলল ," আমি পালালাম । ওরা মোড়লের লোক তুই ওদের কিচ্ছু করতে পারবিনা । " সে প্রাণপনে ছুটে অদৃশ্য হয়ে গেল । আমি শিউলির হাতটা ধরে ওঠাবার চেষ্টা করলাম , কিন্তু কে যেন মাথায় একটা বিশ কেজির কিল বসিয়ে দিল । আমি মাটিতে পড়ে গেলাম । চোখে অন্ধকার দেখতে লাগলাম । তারা শিউলিকে জোর করে তুলে নিয়ে যেতে লাগল । আমি আবার ওঠার চেষ্টা করলাম এবং একটা বড়ো শক্ত ঢিল তুলে একজনের মাথায় মারলাম  । আর শিউলি গগনভেদী গলায় চিৎকার করতে লাগল ," বাচাও! বাচাও !" কিন্তু সেই আওয়াজটা শোনার জন্যে সেই গুন্ডালোক আর আমি ছাড়া মাঠে কেউ নেই ।

লোকটা ঘুরে এসে একটা শক্ত লাঠির দ্বারা আমাকে আঘাত করল । আমি জ্ঞানশূন্য হয়ে মাটিতে লুটিয়ে পড়লাম । আমার মাথা আর কাজ করছিল না । হঠাত্ কি হতে গিয়ে কি হয়ে বসল । আমি অচৈতন্য না হলেও সবকিছু ঝাপসা দেখছিলাম । শুধু বুঝতে পারলাম শিউলি জোর করেও তাদের কাছ থেকে মুক্তি পাচ্ছেনা । তার সেই গগনভেদী চিৎকার আবার হৃদয়চূর্ণ করে দিল , তবুও আমি কিছুই করতে পারলাম না । কিন্তু তবুও আমি নিজেকে গর্বিত বোধ করলাম , আর যাই হোক আমি ঝাটুর মতো পালিয়ে তো যায়নি ।

  আধঘন্টা পর্যন্ত আমি সেখানে পড়ে রইলাম । তারপর আমার বাবা আর দু একজন প্রতিবেশী আমাকে বাড়ি নিয়ে গেল । আমি তখন কথা বলার অবস্থায় ছিলাম না  । তারা বাড়িতে আমার যথেষ্ট খাতির যত্ন করতে লাগল , মাথায় পট্টি বেধে দিল । শরীরের দিক থেকে শান্তি পেলেও , মনের দিক থেকে কোনো শান্তি পেলাম না । আমি তাকে শেষ রক্ষা করতে পারলাম না বরং আমিই তাকে গুন্ডালোকগুলোর হাতে তুলে দিলাম । তাকে দেওয়া কথা আমি পূরণ করতে পারলাম না । এই ঘটনা যেন আমার জীবনে স্রাপ হয়ে দাড়াল । মনে হল , তাকে যদি আজ আমি বাগান  থেকে না নিয়ে আসতাম , সে হয়ত তাদের হাতে ধরা পড়ত না ।

পরেরদিন সকালে শুনলাম যে ওপাড়ায় কে মারা গেছে , তার জন্যে পুলিশ পর্যন্ত জড়ো হয়েছে । বিস্তারিত জানতে সেখানে গেলাম । দেখলাম শিউলির কুড়ে ঘরের পেছনে তার মৃতদেহ পড়ে আছে , লোকজনের অবাধ ভীড় । আমার চোখের জল আর থামতে পারল না , তারা যাত্রা শুরু করল । শিউলির ওই আধঘন্টার পরিচিতি বারবার মনে পড়তে লাগল । পরেরদিন খবরের কাগজে পড়লাম ," শিউলিকে গনধর্ষণ করে মেরে ফেলা হয়েছে " ।

                     -: সমাপ্ত :-


                 বন্ধুবিদায় 
                      সাগর বিশ্বাস

গ্রীষ্মের প্রচণ্ড দাবদাহে ক্লান্ত ক্ষুধার্ত মানুষ যেমন মাতালের মতো জল খুঁজে বেড়ায় , ঠিক তেমনই কোনো মানুষ যতই খারাপ চরিত্রের হোক না কেন;  সে মনের কথা কথা বলার জন্যে একজনকে খোঁজে , যে অন্তত তার কথাগুলো মন দিয়ে শোনে  ।

  মিন্টুর সাথে আমার পরিচয় ছোটো বেলা থেকেই । প্রাইমারী স্কুল থেকেই আমরা একই সাথে পড়াশোনা করতাম । আমি এই বছরই মাধ্যমিক দিয়েছি , কিন্তু সে ক্লাস ফাইভের বেশি এগোতে পারেনি । গ্রামের প্রায়  কোনো লোকই তার চরিত্রে সন্তুষ্ট ছিল না । কিন্তু কেন জানিনা সে আমাকে একটু বেশীই বিশ্বাস  করত । তার মনের কথা সে আমাকে অনর্গল বলে দিত বিনা দ্বিধায় । কিন্তু আমি যে তাকে কতটা বিশ্বাস করি , এখনও বুঝে উঠতে পারিনি । তাকে অবজ্ঞার চোখে দেখলেও তার সঙ্গে সময় কাটাতে খুব ভালো লাগত । কারণ সে ছিল সম্পূর্ণ অন্য স্বভাবের , জীবনের দায়িত্বভার সে নিজেই বহন করত  । সে আমাকে নিয়ে অনেক বিচিত্র জায়গায় নিয়ে যেত যেমন কুশর চুরি , আম চুরি , বনমুরগী শিকার , লক্ষ্মীপেচার ডিম চুরি আরও কত কি ।

  আগেরদিন বিকেল বেলায় সে আমাকে বলেছিল কাঠি তুলতে যাবে । অবশ্য আমিও আমার মা বাবাকে ধরা দিতাম না যে আমি মিন্টুর সাথে ঘুরে বেড়ায় । ঠিক সময় মতো অর্থাত্ ভোররাত প্রায় সাড়ে তিনটেই সে জানালা দিয়ে হাক দিল ," বিল্টু" । আমিও অপেক্ষায় ছিলাম তার ডাকের ।

কাঠি তোলা ব্যাপারটা হল মাছ ধরা । আগেরদিন সন্ধ্যায় বড়শিতে কেঁচো গেলে কাঠিসমেত জলের উপর ভাষিয়ে দিতে হয়  । সেই বড়শিতে মাছ বাধলে সারারাত জলেই থাকে  , পালাতে পারে  না । সকাল বেলায় সেগুলোকে তুলে নিয়ে আসতে হয় । এইসবই আমার অজানা থাকত , যদি মিন্টুর সাথে আমি না ঘুরতাম । সে আমাকে এইরকম অনেক শিক্ষাই দিয়েছে ।

যাইহোক মিন্টুর একটা ছোট্ট ডিঙি আছে । এর আগেও আমি ওর সাথে এরকম বহু যাত্রা করেছি । যে নদীতে মিন্টু কাঠি পেতেছে , সেখানে জল কম ও নোংরা তাই মাছও থাকে খুব বেশি । " আজ কটা কাঠি পেতেছিস " আমি বললাম । সে বলল ," দেড়শোটা" ।

  নদীর ধারেই ডিঙিটা বাধা ছিল । মিন্টু ডিঙিটা ঘাড়ে করে নদীর জলে ভাষিয়ে দিল । আমরা ডিঙির উপর চড়ে বসলাম । পুবের শীতল বাতাসে মন প্রাণ উদ্ভাসিত হয়ে যাচ্ছিল । প্রায় দশ পনেরো মিনিট ডিঙির ওপর চুপচাপ চললাম । নদীর জল দেখছি ইদানিং আরও খারাপ হয়ে গেছে ।

শেষপর্যন্ত মিন্টুই নিস্তব্ধতা ভাঙল , বলল," তুই তো গামছাই আনিসনি , তাহলে ডিঙিতেই বসে থাক আর জলে নামতে হবে না । আমি বললাম ," ঠিক আছে " । জলের অশুদ্ধতার কারণেই আমি এই প্রথা অবলম্বন করলাম । নাহলে আমিও ওর সাথেই কাঠি তুলতাম । কাঠি তোলার পূর্বমুহূর্ত পর্যন্ত কিছুই বোঝা যায় না, কিন্তু মাছটা যখনই জলের ওপর ঝটপটানি তখনই একটা আলাদা অনুভূতির সৃষ্টি হয় ।

মিন্টু নদীর ধারে কাঠি তুলতে লাগল । সে একটা চটের থলি নিয়ে এসেছিল , কাঠিগুলো একহাতে তুলে ঝোলার ভিতর ভরে দিচ্ছিল । আমি আর ওদিকে না দেখে বিশ্বপ্রকৃতিকে নিরীক্ষণ করতে লাগলাম । দেখলাম সূর্যের তীক্ষ্ণ লাল আভাগুলো যেন কেউ আকাশময় তুলি দিয়ে রঙ করে দিয়েছে । দিগন্তময় সবুজ স্নিগ্ধ গাছগুলো মাঝে মধ্যেই চোখ জুড়িয়ে দিচ্ছে । মনে হচ্ছে যেন প্রকৃতিটা চুপ করে  আমাদের কান্ডকারখানা গিলে খাচ্ছে । তারমধ্যে একটি নীল মাছরাঙাই শুধু আমাদের প্রতি নারাজ হয়ে পাখা ঝাপটা দিয়ে উড়ে পালাল । ভাবলাম এই সুযোগে একটা কবিতা লিখলে তো বেশ হয় । তাই কবিগুরুর মতো ডিঙির উপরই ভাবতে শুরু করলাম । কিন্তু একি যেটাই ভাবছি সেটাতেই রবিঠাকুর, কাজী নজরুল, জীবনানন্দ এর ছাপ থেকে যাচ্ছে । আর তাদের উপর রাগও উঠছে যে বাংলা সাহিত্যের জন্যে কি কিছুই ছেড়ে যায়নি । যাক নিজের ওপর রাগ করেই শেষমেষ আমাকে হাল ছাড়তে হল । 

ইতিমধ্যেই দেখছি মিন্টু জলের মধ্যে দিয়ে তার ঝোলাটা টেনে নিয়ে আসছে । ডিঙির কাছাকাছি আসতেই সে বলল," ঝোলাটা ধরতো একটু " । আমার ধ্যান ভাঙল । আমি এবার ডিঙির মাঝে থেকে কিনারার দিকে দুপা এগিয়ে গেলাম । কিন্তু আশ্চর্য ডিঙির ধারে গিয়ে ঝোলাটা ধরা মাত্র ডিঙিটা সটানে উল্টে গেল । আর আমি সোজা জলের ভিতর ঢুকে গেলাম । গলা অবধি জল তাই কিছুক্ষণের মধ্যেই মাথাটাকে জলের বাইরে বের করতে পারলাম । আর সেই নোংরা জলটা মাথা বেয়ে নামতে লাগল , একঢোক গিলেই ফেলেছি । মিন্টু বলল ," পাগলা , একপা ডিঙির ওপারেই রাখতে হত । " আমি আর কিছু বলতে পারলাম না । মিন্টু নিজেই ডিঙিটা সোজা করে তার ওপর ঝোলাটা তুলল  । সে আমাকে বলল ," পালেদের পুকুরে স্নান করে নিস " । আমি বোবার মতো ডিঙিতে উঠে আবার নিঃশব্দে বসে রইলাম । ধীরে ধীরে আমরা পালেদের সেই বিশাল পুকুরের ধারে চলে এলাম । ছোটো থেকেই এই পুকুরের বিশালতা , গভীরতা ও জনপ্রিয়তার কথা শুনে আসছি । শুনেছি বিভিন্নরকম ভৌতিক কান্ড কারখানাও নাকি এখানে আড্ডা জমায় । তবে সত্যি কথা বলতে ভৌতিক ব্যাপার আমাকে ততটা আকৃষ্ট করতে পারে না, এককথায় আমি ভূত মানিনা ।

পুকুরের ধারে চলে এলাম , মিন্টুও আছে আমার সাথেই । সেও প্রতিদিন মাছ ধরে এখানেই স্নান করে মাছগুলো বাজারে বিক্রি করতে যায় । পুকুরে নামতে যাব এমন সময় মনে পড়ল , আমার গলায় তো সোনার চেন আছে  । জলে কোথাও হারিয়ে গেলে ,বাবাতো আমাকে জ্যন্ত ছাড়বে না । তাই আবার দুপা পিছিয়ে ডাঙায় উঠে গেলাম । মিন্টুকে বললাম ," আমার গলায় যে সোনার চেন আছে , কোথায় রাখব এটা ?" সে বলল," ওটা আমাকে দে রেখে দিচ্ছি " ।

আমি তাই করলাম এবং প্রায় সঙে সঙেই পুকুরে লাফ মারলাম । পুকুরে প্রায় মিনিট বিশেক কাটিয়েই উঠে গেলাম । ভিজা জামাপ্যন্ট , ভাবলাম একেবারে বাড়িতেই কাপড় বদলাবো । মিন্টুকে বললাম," চেনটা কোথায় রেখেছিস ?" সে বলল ," দাড়া আমি আসছি " । বলে সেও উঠে গেল । পাড়ে উঠে সে যথাস্থানে চলে গেল । তারপর একবার মাটির দিকে তারপর আমার দিকে তাকালো । তারপর আবার দু- তিন মিনিট ধরে খোঁজাখুঁজি করতে লাগল । সে বলল ," এখানেই তো রেখেছিলাম , পাচ্ছিনা না কেন?" মুহুর্তের মধ্যে আমার রক্ত গরম হয়ে গেল , চোখদুটো লাল করে বললাম ," পাচ্ছিনা মানে কোথায় রেখেছিস ? না তুই চুরি করে কোথাও লুকিয়ে রেখেছিস ?" সে বলল ," সত্যি বলছি আমি এখানেই রেখেছিলাম " ।

তার এরকম কথাবার্তায় , তার প্রতি সন্দেহ আরও বেড়ে গেল । তাকে আমি প্রায় দৌড়ে গিয়ে মারতে লাগলাম । চিৎকার করে কাঁদো কাঁদো গলায় বললাম ," চোর , জোচ্চোর , তুই আমার চেন দে , নাতো তোকে আমি মেরেই ফেলবো । " সে শুধু আমাকে ধরার চেষ্টা করল আর বলতে লাগল ," সত্যি বলছি আমি নিইনি । " আমি যখন একটু অতিরিক্তই হাত ছুড়তে লেগেছিলাম , সে আমাকে এক ধাক্কায় দূরে ঠেলে দিল এবং বলল ," দাড়া , একটু খুঁজছি........" আমি বাধা দিয়ে বললাম ," দাড়া তুই পালাবি না । "

  এইবলে আমি হনহনিয়ে বাড়ির দিকে চলে গেলাম , মিনিট পাচেঁকের মধ্যেই বাড়ি পৌছালাম । প্রায় কাঁদো কাঁদো ভাবেই বাড়িতে একথা জানালাম । সব শুনে বাবা আমাকে একচড় মারল আর ধমক দিয়ে বলল ," তোকে কতবার বারণ করেছি ওর সাথে ঘুরবি না । " তত্ক্ষণাত্ বাবা আমাকে নিয়ে পালেদের পুকুরে চলে গেল , সঙ্গে আরও দু-তিন জন । সেখানে গিয়ে দেখলাম , শুধু মিন্টুর মাছের থলিটাই পড়ে আছে , মিন্টু উধাও । এই দেখে বাবা আরও রেগে গিয়ে বলল ," পালাবি কোথায় ? আমিও তোর খবর না নিয়ে ছাড়ছি না । "

  গ্রামে হুলস্থুল তৈরি হয়ে গেল । সারাদিন ধরে খোঁজ চলল কিন্তু তাকে কোথাও পাওয়া গেল না , ফলে চেনটাযে সে চুরি করেছে তাতে আর কোনো সন্দেহই রইল না । পুলিশেও খবর দেওয়া হয়ে গেছে ।

  পরেরদিন ঠিক সাড়ে তিনটেয় জানালা দিয়ে ডাক এল ," বিল্টু" । পরিষ্কার বুঝতে পারলাম যে এটা মিন্টুর গলা । কিন্তু একি তার ডাক শোনা মাত্র আমার পা বিছানা ছেড়ে হাটতে লাগল । মনে হল যেন পূর্বরাত্রির মতোই আমি তাকে কথা দিয়ে রেখেছি । দরজা খুলে সোজা হাটতে লাগলাম , দেখলাম সে আগের দিনের মতই পোশাক পরে আমার আগে আগে হাটছে । ভাবছি , এতবড় চুরির পরও কেন আমি ওর সাথে চলছি , শুধু মনটাই কেন আমার কথা শুনছে , বাকি অঙ্গপ্রত্যঙ্গগুলো সবই মিন্টুর ইশারা মত নাচছে । প্রায় পাঁচমিনিট চলার পর মিন্টু থামল এবং বলল ," এবার একবার চেনটা খুঁজে দেখতো? " সবকিছুই বুঝতে পারছি , কিন্তু কেন যে আমি তার কথায় এভাবে নাচছি সেটাই বুঝতে পারছি না । আমি মন্ত্রমুগ্ধের মতো তার কথা অক্ষরে অক্ষরে পালন করতে লাগলাম  । কি হচ্ছে এটা আমার সাথে ! কখন যে আমি চেনটা খুঁজতে লেগেছি নিজেই বুঝতে পারিনি । তারপর হঠাৎ চোখের সামনে চেনটা জ্বলতে লাগল । অমাবস্যা রাতেও চেনের এহেন অস্তিত্বে আমি বিন্দুমাত্র বিচলিত হলাম না । চেনটা হাতে নেওয়ার সঙ্গে সঙ্গে শরীরে বিদ্যুত্ খেলে গেল ।

মিন্টু বলল ," বন্ধু কারও বিশ্বাস নষ্ট করতে আমি শিখিনি । সবাই আমাকে চোর বললেও আমার কিছু এসে যেত না । কিন্তু তুই আমাকে চোর বলবি, এটা আমার সহ্যের বাইরে । কালকে একটা কুকুরের পায়ে চেনটা বেঁধে গিয়েছিল , তাই খুঁজে পাওয়া যায়নি  । তুই এখন বাড়ি যা , আমি কাঠি তুলতে যাচ্ছি । "

আমার মুখ থেকে কিছুই বের হল না । মন্ত্রমুগ্ধের মতো বাড়ি ফিরলাম, তারপর কখন যে ঘুমিয়ে পড়েছি নিজেই বুঝতে পারিনি । মনে হচ্ছিল সবকিছুই একটা স্বপ্নের মতো ঘটে গেল  ।

সকালে যে কথাটা শুনে আমার ঘুম ভাঙল তাতে রীতিমতো আমার রোম খাড়া হয়ে গেল , আর মনের মধ্যে সৃষ্টি হল তীব্র অশান্তি । বাবা বলল ," জানিস বিল্টু, আজ ভোর তিনটেয় মিন্টু মারা গেছে ।"

                   -: সমাপ্ত :-




                    সেদিন রাতে 
         ( একটি সম্পূর্ণ বাস্তব কাহিনি )
                               সাগর বিশ্বাস 

ক্লান্ত দিনের শেষে প্রখর সূর্যের অবসন্নে ইতি হয় ক্রিকেট খেলার । ইতিমধ্যে মিশন আই-পি-এল এর ফাইনাল দুদিনে তিনবার ড্র হয়ে অসমাপ্তই থেকে গেল । সন্ধ্যায় মাগরিবের নামাজের প্রখর তাড়না সত্ত্বেও আমরা সেটাকে উপেক্ষা করেই চলি কিন্তু সবাই না । মিশনে স্যারের অত্যাচার যে কি হয় , এই গ্যাঁড়াকলে না পড়লে বোঝা মুশকিল । তা অবশ্য ঠিক যে শান্ত , মেধাবী , কর্তব্যপরায়ণ
ছেলেরা এইসব নিয়ম পালনে অনীহা বোধ করে না । কিন্তু আমরা সেই নীতির বিরোধী ।  তা যাইহোক , সন্ধ্যাশেষে দু-তিন ঘন্টা নির্বিশেষে হাজার নিকুন্ঠের গল্প চলার পর প্রায় নটার সময় খাবার খায় । 
খাবার খাওয়ার পরও আমাদের ধ্যান ধারণার ইতি হয়না । তবুও তার ফাঁকে ফাঁকে ভীতু ছেলেরা পরেরদিন স্কুল পড়া শেষ করে । মিশন ক্যাম্পাসটা ততটা বড়ো না হলেও
চারতলা এবং ওপর থেকে ইংরেজী L অক্ষরের মতো । গার্লস বিল্ডিংটা একটু দূরেই । মিশনের রান্নাঘর , বয়েজ বিল্ডিং ও গার্লস বিল্ডিং যেন একটা সমবাহু ত্রিভুজ গঠন করেছে । রান্নাঘরের পাশ দিয়েই মিশন থেকে বের হবার রাস্তা ।

    মিশনের নীতি অনুসারে কারেন্ট না থাকলে ঠিক রাত্রি এগারোটাই জেনারেটর বন্ধ হয়ে যায় । আমরা মানে দ্বাদশ শ্রেণীর ছাত্ররা চারতলায় থাকি  । 
বাল্ব নিভার পর গল্প যেন নতুন রূপ পায় , শুরু হয় ভৌতিক গল্প । তারমধ্যে দু-একজন এসব গল্প শুরু হলেই কানধরে লেপকাথা মুড়ি দেয় । 
তারমধ্যে অন্যতম শফিক আহমেদ রবি বাবু । নামটা শুনে ভয় পাবার কিছু নেই , তার তিনটে নামই একসাথে আছে । এইসব গল্প বলতে বেশি পছন্দ করে হাসিবুর , শোভন , খাইরুল , ইব্রাহিম , সুইট । আমিও মাঝে মধ্যে দু-একটা ঢপ ঝেড়ে দিই । তারা যে কতটা সত্যি বলে তাও বোঝা যায় । তারমধ্যে একজন ব্যক্তিত্বের বর্ণনা না দিলেই নয় , নাম হাসান রাজা । এসব গল্পের তার অগাধ ভান্ডার ,  হাওড়াকে সে কলকাতা শুনিয়ে বসে থাকে , অবশ্য তার বলার স্যাটাইলটা খুব আকর্ষণীয় । কিন্তু শেষপর্যন্ত সেই খালি মেঝেতে বার দুই আপাশ খাওয়ার পর তিনতলা থেকে চারতলা যাবার রাস্তা ভুলে গেল । পুরো ব্যাপারটা না বললে আবছা আবছাই থেকে যাচ্ছে ।

রাত্রি বারোটা , পয়লা মে 2014, সবাই নিদ্রায় তটস্ঠ হচ্ছে , এমন সময় ইব্রাহিম চাঞ্চল্য কিন্তু হালকা ভয়েই বলল," শোভন শুনো । " আমাদের ঘরের জানালার কোনওরকম রড বা সিক ছিল না , খালি পাল্লা । শোভন জানালা দিয়ে একপলক দেখার পরই কৌতূহল ও আতঙ্কের স্বরে বলল," কি করছে ওরা । " সঙ্গে সঙ্গে আমরাও গেলাম , মানে আমি , কাজল, খাইরুল । তারা যা করছিল , তা দেখে আমাদের চক্ষু কপালে উঠল । দেখলাম দু-তিনটে মানুষ মিশনের পেছনের কলার ঝোড়ে কি যেন একটা খোঁজাখুঁজি করছে । পূর্ব রাত্রিতে অমাবস্যার কারণে সবকিছু পরিষ্কার দেখা যাচ্ছিল না । আর একটু পরেই তাদের লাইটের আলোতে একটি হেসো ও একটি কোদালের অস্তিত্ব লক্ষ্য করা গেল । একজন একটা কলার গাছ কাটল, গাছটা খুব বড়ো ছিল না , তাই পড়ার আওয়াজটাও খুব বেশি হলনা ।

অপরজন সেই কলার গাছের গোড়াটা কোদাল দিয়ে খোড়াখুড়ি করতে লাগল । আমরা নিঃশব্দে দেখতে থাকলাম , কোনওরকম চোখের পলক পড়ছিল না । মনে মনে ভাবলাম একবার জোরে চিৎকার করলেই বোধহয় কোনো ফল হবে । কিন্তু মনকে বাধা দিলাম , ভাবলাম দেখি শেষপর্যন্ত কি হচ্ছে । 
চার পাচ মিনিট পরেই তারা কি যেন একটা কালো জিনিশ খুড়ে তুলল । তা দেখে আমরা হতচকিত হয়ে গেলাম । সেটা যে কি ছিল তা বলা মুশকিল । কিন্তু যাই হোক না কেন , তাদের লাইটের গতিপ্রকৃতি ও মুখের মোড় আমাদেরকে গভীর প্রশ্নের সম্মুখীন করছিল । তার পর যা হল তা দেখে স্থির থাকা গেল না । তারা এদিক ওদিক তাকিয়ে সোজা মিশনের ভিতর ঢুকে গেল । তত্ক্ষণাত্ আমরা পাচজন ঘর থেকে বেরিয়ে গেলাম । এবার আমরা পাচজন বারান্দা শেষে গিয়ে নীচে টুকি মারলাম । ট্যাপের নীচে তারা ঐ কালো জিনিসটা ধৌত করছিল  । তাদের লাইটের আলোটা সোজা আমাদেরকে ইশারা করল । " শালারা আমাদের মিশনে চুরি করে ঢুকে আমাদেরকেই লাইট মারছে "
হাসিবুর বলল  । ক্ষণিকও অপেক্ষা না করে নীচে ধাওয়া করলাম । দ্রুতি প্রাপ্তের জন্যে কোনওরকম সিড়ির ব্যবহার করলাম না , রেলিং বরাবর পিছলে গেলাম । পাঁচজনেরই তাগড়া শরীর , দু-তিন জনকে পেড়ে ফেলার মতো শক্তি বরাবরই আছে । প্রায় আধ মিনিটের মধ্যেই গ্রাউন্ড ফ্লোরে পৌছালাম । একতলায় যেমনি বারান্দা বরাবর হাটতে লেগেছি , তখনই সেকেন্দার পককে দেখলাম , লাইট হাতে করে মিশনের ভিতর ঢুকল । চোখে মুখে গম্ভীর ভাব , যেন কোনো গভীর ধ্যান ধারণায় মত্ত ।

সেকেন্দার পক মানে মিশনের নাইট গার্ড । পক টাইটেলের পেছনে একটা গভীর ইতিহাস আছে স্বভাবতই পাদ বিষয়ক । এতক্ষণ ব্যাপারটাকে ছোটখাটো ভাবছিলাম , কিন্তু এটা ততটা খাটো ছিলনা । তাকে জিজ্ঞেস করলাম ,"কে ওরা ?" সে কোনো উত্তর না করে সোজা হাটতে লাগল । আমাদের সন্দেহ হল , সমস্ত ব্যাপারটা বোধহয় এরই কারসাজি । আমাদের সন্দেহ হল কিছুদিন পূর্বে মিশনের গেটে যে দুটি সকেট বিস্ফোরিত হয়েছিল , সেখানে বোধহয় এই ব্যাটারই হাত আছে । সেই সকেটে আমাদের হেডস্যারের বড় ভাই ক্ষতবিক্ষত হয়ে গেছিল, ভাগ্যিস প্রাণটা বেচেঁছিল । তার প্রধান টারগেট যে হেডস্যারই , সেটা বুঝতে অসুবিধে হচ্ছিল না । তা যাইহোক পকের নিরুত্তর থাকার ব্যাপারটা আমাদেরকেও কিছুক্ষণের জন্য স্তম্ভিত করে দাঁড়িয়ে রাখল । কিন্তু এই স্তম্ভিত দাঁড়িয়ে থাকাটাই , ঐ দুজনের সুযোগ হয়ে দাড়াল । তারা কোদাল কাস্তে ঘাড়ে করে মিশনের ছোট্ট ওভারব্রিজ পার করে হাঁটতে লাগল । সত্যি কথা বলতে কি, এসব কথা ভাবতে ভাবতে 
আমাদের মনেও কিছুটা ভয়ের সৃষ্টি হল । পাছে এ ব্যাপারে জেনে গেছি বলে আমাদেরকেই সকেটে উড়িয়ে না দেয় । তা যাইহোক মনে সাহস জুগিয়েই আমরা সেই ব্যক্তি দুইয়ের পিছু করলাম । কিছুদূর এগিয়েই আমাদের  ভয় আতঙ্ক হয়ে দাড়াল , আমরা থেমে গেলাম । কিন্তু ," সুইট কই?"

আমরা সজোরে চিত্কার করতে লাগলাম ," সুইট ! সুইট !" কিন্তু কোনো উত্তর পাওয়া গেল না । " যাঃ শেষে সুইটকেই নিয়ে পালাল নাকি ?" শোভনের আর্তনাদ । গ্রীষ্মকাল হলেও পূর্ব রাত্রিতে একপশলা বৃস্টির কারণে রাস্তায় যথেষ্ট কাদা জমেছিল । রান্নাঘরের কাছাকাছি যেতেই দেখলাম সুইট রান্নাঘরের ইটের ফাঁকে টুকি মেরে নিশ্চুপ দাঁড়িয়ে আছে । একটু স্বস্তির নিঃশ্বাস ছাড়লাম , যাইহোক সুইট সঙ্গভ্রস্ট হয়নি তো । আর সবচেয়ে অবাক ব্যাপার হল যে , তার সাহস যেন আকাশ ছুয়েও বেরিয়ে যেতে চায় । অবশ্য আমাদেরও কম ছিল না । তা অবশ্য ঠিক যে এই দুঃসাহসিক অভিযানে ফেলুদা, কিকিরা , বোমকেশ বা টেনিদা থাকলেও ব্যাপারটা মনগ্রাহী হয়ে উঠত । কি আর করার আছে এযুগে তো তাদের জন্মানো অসম্ভব । আমাদের ভাঙাচোরা মনোবলের পাঁচ যুবকই এখন এই যাত্রার কেন্দ্রীকতা লাভ করেছে । 

রান্নাঘরের ভিতর তারা সেই যন্ত্রপাতিসহ শরীরটাকেও কোনওরূপ ধৌত করছিল । এরকম পাঁচ মিনিট দাঁড়িয়ে থাকার পর হঠাৎ ধ্যান ভাঙল ," কে আসছে ?" আমরা সঙ্গে সঙ্গে বাশঝাড়ের ভিতরে লুকিয়ে পড়লাম । " তাহলে আগে থেকেই সমস্ত প্ল্যান করা ছিল । "- হাসিবুরের মৃদুস্বর । সমস্ত কিছু ভেবে ঠিক করলাম এখানে আর থাকা যাবে না, বিরোধীপক্ষের দল বাড়তে লেগেছে । তার চেয়ে বরং কলাগাছের গোড়াটা দেখি , নিশ্চয় কিছু পাওয়া যাবে । রাত্রির ঘুটঘুটে অন্ধকারের জন্য 
স্বচ্ছ জিনিস দেখা মুশকিল ছিল । মিশন ক্যাম্পাসে ঢুকেই  প্রথম আমাদের নজরে পড়ল, ট্যাপের নীচে ঘন কালো তরলটার ওপর । " রক্ত নাকি ?" সুইট বলল । কেউ আর সেই তরলের ধারে কাছেও গেল না, অবশ্য ভয়ে না , অশুদ্ধতার কারণে । আমি বললাম ,"আমি আর হাসিবুর ওপর থেকে লাইট নিয়ে আসছি । " উপরে গিয়ে যা দেখলাম , তা তো আরও অবিশ্বাস্য ! দেখলাম দ্বাদশ শ্রেণীর আর্টস সায়েন্স উভয় বিভাগের ছাত্রই হাতে লাঠি লাদনা নিয়ে দাঁড়িয়ে আছে , কিন্তু কারও নেতৃত্বের অভাবে চারতলায় তারা চিৎকার করছে । পাছে সকেটটা তাদের মাথায় পড়ুক । লাইটের জন্যে বাবরকে ঘুম থেকে ওঠানো হল । সে আবার ঘুমের ঘোরে রামকাহিনী বকছে । কোনওরকম মশারি ছিড়ে বেড তুলে লাইটটা পাওয়া গেল । এদিকে মাসুদ তো ভয়ে হরিকম্প, লাঠি লাদনা নিয়ে অপরকে নীচে যাবার জন্যে বললেই নিজে এক পা এগোয় না । যাইহোক আমি আর হাসিবুর লাইট নিয়ে নীচে এলাম ।

লাইটের আলোতে সেই তরলের আকারটা পরিস্ফুট হল । ভাবলাম কোনো পাত্রের মধ্যে বে-আইনি মাল রেখে এখানেই লুকিয়ে রাখা হয়েছিল ,আর সেই বহির্দেশের মাটিটা ট্যাপের জলে ধোওয়া হয়েছে । মাটিটা হাল্কা হাল্কা গন্ধ করছিল । এবারে আমরা কলার ঝোড়ের দিকে এগোলাম । মনের ভিতর যে কি হচ্ছিল , সেটা বলা মুশকিল । বাইরে থেকে সাহসী মনে হলেও ভিতরটা ধুকপুক করছিল । লাইট নিয়ে প্রাচীর টপকে কলাগাছের গোড়াটা ভালোরূপে নিরীক্ষণ করতে লাগলাম । দেখলাম তিন ধরনের মাটির অবস্হিতি , তারমধ্যে দুটো পচা ও একটা টাটকা । হাসিবুর জায়গাটা লাঠি দিয়ে খুঁড়তে লাগল , কিন্তু নতুন কিছু পাওয়া গেল না, সেই একই মাটি । কিছুক্ষণ পরেই আমরা মোড় ঘোরালাম । ভাবলাম যাই গিয়ে পককে দেখি , সে আবার নতুন কোনো ফন্দি আটছে না 
তো । প্রাচীর টপকে সোজা তার শোবার ঘরে চলে গেলাম । দেখলাম সে নাক ডেকে কুম্ভকর্ণের ন্যায় ঘুমাচ্ছে ।

" আরে সালা , এতো তাড়াতাড়ি কিভাবে ঘুমিয়ে গেল । " হাসিবুর বলল । "আবার ওরা আসছে " আমি বললাম । " সালারাকে এবার ছাড়বোনা ।" হাসিবুর বলল । আমরা আবার নীচে চলে গেলাম । মনে মনে ভাবলাম " এবার নিশ্চয় কিছু একটা হবে " । আমরা বাথরুমের কাছে গিয়ে লুকালাম । " আরে সালা তারা মিশনেই পায়খানা ফিরবে নাকি ?" হাসিবুর বলল । এবার আমরা পাচজন একটাই বাথরুমে ঢুকে গেলাম । তারা দুজনের মধ্যে একজন আমাদের বাথরুমের গেটটা খোলার চেষ্টা করল । সেই ভুলই তার বিপদ ডেকে আনল । একেতো আগে থেকেই মনে একটা অদ্ভুত ধরনের অস্বস্তি ছিল । 

হাসিবুর গেটটা খুলেই তার মুখের ওপর একটা ঘুষি বসিয়ে দিল । সে বাথরুমের নীচে পড়ে গেল । আওয়াজ শুনে অপর জনও বেরিয়ে এল । 
তার ওপরও পড়ল একখানা । এইভাবে আমরা পাঁচজন তিন দুই ভাগ করে , দুজনকে পেটাতে লাগলাম । সে কি ধোলাই বলে বোঝানো মুশকিল । জীবনে কাউকে এতটা মন খুলে মারিনি । প্রায় মিনিট খানেক পরেই তাদের গলার আওয়াজ আমাদের কানে পৌছাল । " আরে থাম থাম , এযে অপুদা " আমি বললাম । মার খাওয়ার পরেও সে ভয়ে ভয়ে বলল ," হ্যাঁ আমি অপু । " অপুদা আমাদের খাবার দেয় , আর তখন যেসব ইতরামু করে , তা সহ্যের বাইরে । মানে দু পিশ মাংসের বদলে আধপিশ এক্সট্রাও দেয় না , চা এক কাপের বেশী না । তাছাড়া অনেক কিছুই আছে , তাই তাকে মারার ইচ্ছা সবসময়ই আমাদের মাথায় ঘোরে  । কিন্তু কে জানে যে বিধাতা আমাদেরকে এত সুন্দর সুযোগ করে দিবেন । " তোমরা কলার গাছের কাছে কি করছিলে ?" আমি বললাম । সে খুব কষ্টে বলল," রাত বারোটাই কলার শিকড় তুলছিলাম" । স্পষ্টই বোঝা যাচ্ছিল , তার কথা বলতে অসুবিধা হচ্ছে । শোভন বলল ," ও আমরা ভেবেছিলাম চোর , কার পেটে ব্যাথা হয়েছিল ?" সে বলল ," সিরাজুলের । " আমরা আর কিছু জিজ্ঞাসা করলাম না । তাদের ধরে তুলে নিয়ে গিয়ে ঘরে রাখলাম । আমরা একসঙ্গে বললাম ," আমাদের ক্ষমা করে দিও । " তারা কিছু উত্তর করল না , মানে উত্তর করার অবস্থায় ছিল না । ঘর থেকে বেরিয়ে যাবো এমন সময় অপুদা আমার হাত ধরল ," ভাই যা হল হল , মিশনে কেউ যেন ব্যাপারটা জানতে না পারে । " আমি বেরিয়ে এলাম আর মনে মনে ভাবলাম ," ব্যাপারটা পুরো মিশনকে জানিয়ে তবে ছাড়ব "

সত্যি কথা বলতে , তাকে মারতে পেয়ে আমি ব্যপক খুশি হয়েছি । 

                     -: সমাপ্ত :-

Raging 
                       সাগর বিশ্বাস 

Raging এর সংজ্ঞা দিতে গেলে আমি বলব " ফুটন্ত দুধে লবণের ছিটেমাত্র " । কারণ একচিমটি লবণ যেমন দুধকে সম্পূর্ণভাবে ফাটিয়ে শুধু জলের নির্যাস সৃষ্টি করে , ঠিক তেমনই raging জীবনের সমস্ত সুখ , শান্তি কেড়ে নিয়ে দুঃখ , হতাশা এবং অবসন্নতার নির্মম নির্যাস সৃষ্টি করে । Raging কে কেউ অবহেলায় উড়িয়ে দেয় , আবার কেউ ভাবে " সুগঠিত দেহ থাকলেই কার সাধ্য raging করার " । কিন্তু আমি বলব না , কাউকে raging করার জন্য সে ধনী , গরিব , দূর্বল বা মাসলযুক্ত বডিবিল্ডার যাইহোক না কেন , সেটা কোনো ধার ধরে না । Raging তার জীবনকে দুঃস্বপ্নের সমুদ্রে ভাষিয়ে দেবে । রাহুলের জীবনটা যে এখন কীভাবে কাটছে সেটা জানিনা , কিন্তু তার জীবনটা কীভাবে দুঃস্বপ্নের আধারে পরিপূর্ণ হল, সেটা আমার প্রত্যক্ষ দর্শন ।

রাহুলের শারীরিক গড়ন যেমন ছিল , তেমনই ছিল তার তীক্ষ্ণ বুদ্ধির ধার । দোষের মধ্যে ছিল একটাই যে , সে নেহাত গ্রাম থেকে উঠে আসা একটা পাকা গেয়ো ছেলে । শহরের কানুন কায়দা ছিল , তার কাছে সম্পূর্ণ অজানা । সে ছিল খুব সরল মনের শান্ত , মেধাবী ছাত্র । স্কলারশিপের টাকায় কোলকাতায় সরকারি engineering কলেজে ভর্তি হয়েছিল । সে সবার মতো কথাবার্তা বলতে পারত না , হয়তো তার জন্যই সহজে কারও সাথে মিশতে চাইতো না । কিন্তু বিধাতা যে কখন কাকে কার সঙ্গে সম্পর্কের মায়াজালে জড়িয়ে দেয় , সেটা কেউ জানে না ।

প্রথম সেমিস্টারেই  রাহুল কলেজ টপার হলো । আর এক নম্বরের জন্য দ্বিতীয় হল সুপ্রিয়া , সুপ্রিয়া ছিল কলেজের সবচেয়ে সুন্দরী ও মেধাবী ছাত্রী । প্রথমটাই সবাই ভেবেছিল , সুপ্রিয়া বোধহয় রাহুলকে দুচোখে দেখতে পারবে না । কিন্তু ঘটল সম্পূর্ণ বিপরীতটা যেটা কেউ স্বপ্নেও কল্পনা করেনি । তাদের প্রথম কথা হয়েছিল ক্লাসের গেটে ।

সুপ্রিয়া একটু ক্ষীণ স্বরেই জিজ্ঞাসা করেছিল ," তোমার কাছে একটা question জানার ছিল বলবে please ?" রাহুল বলেছিল ," হ্যাঁ বলো । "
সুপ্রিয়া : 1 amu এর মান কত ?
রাহুল : 1.66 into ten to the power minus 24 
সুপ্রিয়া : thanks . তোমার সম্পর্কে যতটা শুনেছিলাম , তুমি তো তার চেয়েও বেশি talented . হ্যাঁ , তুমি কোথায় tution যাও ?
রাহুল : না আমি কোথাও tution যায়না । 
সুপ্রিয়া : কেন ?
রাহুল : আমরা তো তোমাদের মতো বড়োলোক না । সুপ্রিয়া একটা মিষ্টি হাসি হেসে বলেছিল ," তাই নাকি ? "

রাহুল প্রথমটাই সুপ্রিয়ার সাথে ভালো করে কথা বলতে চাইনি । কারণ বাড়িতে তাকে শেখানো হয়েছিল , শহরের মেয়েরা ভালো ছেলেদের ফাঁসিয়ে তাদের জীবন নস্ট করে দেয় ।  তাই প্রথম প্রথম রাহুল সুপ্রিয়াকে কঠিন অবহেলার চোখে দেখত । কিন্তু তা সত্ত্বেও তাদের কথাবার্তা বন্ধ থাকল না । পরেরদিনই  ক্লাসের মধ্যে তাদের আবার কথা হল ।

সুপ্রিয়া : তাহলে আমরা বড়োলোক , তাই বুঝি আমাদের শরীরে তোমাদের মতো লাল রক্ত নাই , দুটো পা , দুটো হাত আর একটা মাথা নেই ।
রাহুল : তোমরাই জানো । 
সুপ্রিয়া : ও ছাড়ো , কিন্তু তুমি কখনও হাসোনা কেন বলোতো ? কিছু হয়েছে নাকি ?
রাহুল : না । 
সুপ্রিয়া : ও বুঝেছি , আমার সাথে কথা বলার ইচ্ছা নেই বুঝি ?
রাহুল : না না , ওরকম কোনো ব্যাপার নাই । কিন্তু আমার গেয়ো কথায় যদি কেহু হেসে ফ্যালে তাই ডরায় । 
সুপ্রিয়া খানিকক্ষণ হাসার পর বলেছিল : শুধু এর জন্যই আমার সাথে বোবা হয়ে থাকো ?
রাহুল : না তুমি যদি প্রেম করে আমাকে ফাঁসিয়ে দাও   । 
সুপ্রিয়া বিষ্মিত হয়ে বলেছিল : কি ? আমি তোমাকে প্রেম করে ফাসিয়ে দেব । কে বলেছে ?
রাহুল : মা বলেছে , শহরের মেয়েদের থেকে দূরে থাকবি ।

এভাবে তাদের কথাবার্তা বাড়তে থাকল । ক্লাসের সবশুদ্ধ ছেলে মেয়ে অবাক হয়েগেল । কীভাবে সুপ্রিয়ার মতো একটা ধনী পরিবারের সুন্দরী মেয়ে রাহুলের মতো একটা গেয়ো ছেলের সাথে এত কথা বলতে পারে । তারপর সবাই রাহুল ও সুপ্রিয়াকে একে অপরের নামে রাগাতে লাগল । কিন্তু এতেও তাদের কথাবার্তা বন্ধ হল না । তারা ক্লাসের মধ্যেও বিভিন্নরকম question ধরাধরি করত । তারজন্য দু-একবার চলন্ত ক্লাস থেকেও বের হতে হয়েছে তাদের ।

একদিন রাহুল সুপ্রিয়াকে জিজ্ঞাসা করেই ফেলল ," সবাই যখন তোমাকে আমার নামে রাগায় , তখন তুমি কিছু মনে করো না । " সুপ্রিয়া বলেছিল ," একটা সিংহ শিকারের পর যখন সেটা খেতে যায় , তখন বিভিন্নরকম পাখি , পশু সেসেটাকে খাবার চেষ্টা করে , কিন্তু তখন সিংহ কি কিছু মনে করে ? সে প্রয়োজনমতো খেয়ে চলে যায় । তেমন আমিও কিছু মনে করিনা । যার যেটা কাজ সে সেটাই করবে , এতে মনে করার কিছুই নেই ।

রাহুল যে সুপ্রিয়াকে সত্যিই পছন্দ করে ফেলেছিল , সেটা স্পষ্টই বোঝা যাচ্ছিল । কিন্তু সুপ্রিয়ার মনে যে কি ছিল সেটা আমরা বুঝতে পারিনি । কিন্তু একটা ঘটনার পর সেটাও বুঝতে বাকি থাকল না । সুপ্রিয়া তার সমস্ত tution ছেড়ে দিল । রাহুল এর কারণ জানতে চাইলে সুপ্রিয়া বলেছিল ," তুমি যদি বিনা tution এ কলেজ টপার হতে পারো , তবে আমি কেন পারব না । "

তার পরের সেমিস্টারে সুপ্রিয়া সত্যিই কলেজ টপার হলো । পরেরদিন রাহুল সুপ্রিয়াকে বলেছিল ," আজ আমি খুব রেগে আছি । " 
সুপ্রিয়া : কেন , আমি কলেজ টপার হয়েগেছি তাই ?
রাহুল : না, সবাই বলছে আমি নাকি তোমাকে প্রেম করার জন্য সেকেন্ড হয়ে গেছি । 
সুপ্রিয়া : কই , তাহলে আমি সেকেন্ড হলাম না তো ?

সেদিনের ইশারা তারা দুজনেই বুঝতে পারল , কিন্তু কেউ কারও সামনে প্রকাশ করতে পারল না । রাহুল ভাবল সুপ্রিয়া যদি তার প্রেম প্রস্তাবে রেগে যায় , তাহলে শেষ পর্যন্ত তাদের বন্ধুত্ব টাও নষ্ট হয়ে যাবে   । এদিকে সুপ্রিয়া ভাবল তার প্রেমপ্রস্তাবে যদি রাহুল ভেবে বসে যে শহরের মেয়ে হয়ে সে একজন গ্রামের মেধাবী ছাত্রের জীবন নষ্ট করার জন্য তাকে ফাসাচ্ছে । তাহলে গ্রামের মেধাবী ছাত্ররা শহরে পড়তে আসা বন্ধ করে দিবে । কিন্তু এভাবে আর কতদিন চলবে , একদিন সত্যিটা প্রকাশ হবেই । তাই রাহুল ঠিক করল যে সে সুপ্রিয়াকে তার মনের কথা জানাবে । তাই সে জীবনের প্রথম প্রেমপত্র লিখল ।

স্বপ্নপরী,
             বৈশাখ মাসের ক্লান্ত দুপুরের পর আসন্ন বিকেল বেলায় শুভ্র মেঘগুলি যেমন সঙ্গহীন হয়ে নিরুদ্দেশ ঘুরে বেড়ায় , সেইরকমই আমি । জানিনা কোনদিন সেই মেঘ, বৃষ্টির ন্যায় কোনো অনুর্বর জমিতে পতিত হয়ে বীজের অঙ্কুরোদগমের ন্যায় কারও মনে ভালোবাসার প্রদীপ জ্বালাতে পারব কিনা । হয়তো সেই গাছটা বড়ো হবে , কিন্তু সেই গাছটা বোধহয় আমার ভালোবাসার সঙ্গে পাল্লা দিতে পারবে না । 
জানিনা তোমার মনের নিস্পাপ কর্ন গুলি 
স্পর্শ করতে পারবো কিনা?  কিন্তুু তা বলে কি বৃষ্টি চাতক পাখিকে না আভাস দিয়েই ভুমিতে পতিত হই. |তাই আমি চাই আমার মনের বার্তাগুলো অন্ততপক্ষে একবারের জন্যও তোমার মনের গভীরে কম্পিত হোক , তাতে চিরশান্তি পাব। বিশ বছর পর হইতো আমার আপসোস থাকবে না। হ্যাঁ অথবা না ই হোক না কেন আমি আমার মনের কথা তো নিস্পাপ শিশুর মতো তার কাছে পেশ করতে পেরেছি। তারপর তোমার মনে যদি সাইক্লোন ঝড় প্রবাহিত যে কেন সে আমকে এইরকম বলল . তাহলে তোমার মনের দর্পণে যা লেখা আছে সেটা আমাকে পেশ করতে পারো। তুমি যেকোনো শাস্তি দ্বারা আমাকে ক্রুসবিদ্ধ করতে পারো যেহেতু আমি তোমারই প্রেমিক।

                                         ইতি
                                        রাহুল

সেদিন রাহুল সুপ্রিয়াকে বলেছিল " তোমাকে একটা জিনিশ দেবার ছিল, কিছু মনে করবে না তো " কিন্তু সেদিন সুপ্রিয়া আগের মতো  উগ্রভাবে জবাব দেইনি। সে রাহুকের  কথা উপেক্ষা হাই বেঞ্চে মাথা দিয়ে চোখ বুজেছিল । কোন উত্তর না পাওয়ার জন্যে রাহুল বলেছিল, " কি হয়েছে?  কথা বলছ না কেন?" এরপরেও কোনো উত্তর না পাওয়াই রাহুল সুপ্রিয়ার কপালে হাত দিয়েছিলো । হাত দেওয়া মাত্র সে হাত টেনে নিয়েছিল। সে বুঝতে পারলো সুপ্রিয়ার খুব ই জ্বর হয়েছে। এবার সুপ্রিয়া চোখ খুলল। রাহুল ততক্ষনাত তার ব্যাগ থেকে একটা প্যারাসিটেমল আর একটা জিনট্যাক বের করে তাকে বলেছিল, '" নাও এগুলো খেয়ে নাও তাহলে জ্বর পালিয়ে যাবে।" সুপ্রিয়া সুবোধ মেয়ের মত কোন কথা না বলে ট্যাবলেট দুটো খেয়েনিয়েছিল। ট্যাবলেটদুটো খাওয়ার পর সুপ্রিয়া রাহুল কে বলেছিল, " কি দেবে আমাকে? " রাহুল ততক্ষনাত চিঠিখানা সুপ্রিয়াকে দিয়ে " আমি আসছি" বলে ক্লাস থেকে বেরিয়ে গিয়েছিল। তখনও রাহুল ক্লাসগেট পেরতেই পারেনি,  সুপ্রিয়া হঠাত জন্ত্রনাই ছটপট করতে করতে মাটিতে লুটিয়ে পড়ল। রাহুল দৌড়ে  গিয়ে সুপ্রিয়ার মাথাটা তার দুহাতে তুলেনিয়েছিল । সুপ্রিয়া আরও ছটপট করতে লাগল । ক্লাসের সবাই সেখানে  হইচই শুরু করে দিয়েছিল   ।  সুপ্রিয়া  বলেছিল," কি খাওয়ালে আমাকে ?" রাহুল কোনো উত্তর দেওয়ার আগেই কিছু ছেলে তাকে ঘিরে চেচাঁমেচী করতে লাগল । সবাই চিৎকার করে বলতে লাগল ," রাহুল সুপ্রিয়াকে কি খাইয়ে দিয়েছে ।" কলেজের সমস্ত প্রফেসর সেখানে জমা হয়ে গিয়েছিল । তারপর সুপ্রিয়াকে  অ্যাম্বুলেন্সে হাসপাতালে পাঠানো হয়েছিল  আর রাহুলকে আটকে পুলিশ ডাকা হয়েছিল   ।  
রাহুল কিছু বলার চেষ্টাও করেনি ।

রাহুলকে থানায় নিয়ে যাওয়া হল । সেখান থেকেই রাহুল খবর পেয়েছিল , তার দেওয়া ট্যাবলেট খেয়েই সুপ্রিয়ার মৃত্যু হয়েছে । রাহুল দুঃখ ও যন্ত্রণায় ছটপট করতে লেগেছিল  । সে নিজেকে কিরকম শাস্তি দেবে সেটাই বুঝতে পারছিল না  । সুপ্রিয়াকে সে মনে প্রাণে ভালোবেসে ফেলেছিল যে তার জন্যে সে নিজের প্রাণ বিসর্জন দিতেও দ্বিধাবোধ করত না : কিন্তু তার জন্যই যদি সুপ্রিয়ার প্রাণ চলে যায় , তাহলে সে কিভাবে নিজেকে ক্ষমা করবে । কিন্তু তবুও রাহুলের চোখ থেকে একফোটাপও জল পড়ল না , অশ্রুগুলো পাথর রূপে বুকের ভিতর বাসা বাধল । সে শুধু একবার ভাবার চেষ্টা করেছিল কিভাবে একটা প্যারাসিটেমল আর একটা জিনট্যাক খেয়ে সুপ্রিয়ার মৃত্যু হল ।

কোর্টের শুনানিতে রাহুল এর যথাযথ উত্তর পেয়ে গেল । সেগুলো ছিল বিষ । রাহুলের আর কিছুই বুঝতে বাকি থাকল না । সে হয়তো নিজেকে শাস্তি দেওয়ার জন্যই কোর্টে স্বীকার করে নিয়েছিল , যে সে নিজেই সুপ্রিয়াকে বিষ খাইয়ে মেরে ফেলেছে । এভাবে সে তার ভালোবাসাকে নিজের কাছে হারতে দিল না ,কিন্তু raging এর কাছে নিজেই হেরে গেল । রাহুল হয়তো অর্ধেকটা কল্পনা করেছিল যে বিষটা সে নিজেও দেয়নি , কিন্তু সম্পূর্ণ ব্যাপারটা একমাত্র আমারই অবিহিত ছিল ।

প্রেম নামে আর একটা ছেলে সুপ্রিয়াকে ভালোবাসতো । সেও সুপ্রিয়ার মতো ধনী পরিবারের ছেলে ছিল । প্রেমরা ছিল কলেজের সবচেয়ে বেশি প্রভাব শালী ছাত্র , তাদের যে গ্যাঙ্গ ছিল তারাকে স্যাররাও ভয় করত । প্রথম থেকেই সে রাহুল আর সুপ্রিয়ার মেলামেশা সহ্য করতে পারত না । কিন্তু ক্রমাগত তাদের সম্পর্ক আরও কাছের হতে থাকায় , সে আর সহ্য করতে না পেরে রাহুলের ঔষধ পাল্টে দিয়েছিল । কোর্টেও যেটাকে বিষ বলা হয়েছিল সেটা আসলে বিষ ছিল না । সেটা ছিল এক ধরনের মারাত্মক বিষ , হেরোইন । প্রেম ভেবে ছিল সেই ড্রাগ নেওয়ার রাহুলের মানসিক ও শারীরিক অবক্ষয় ঘটে যাবে । কিন্তু নিয়তির খেলায় যে সেই ঔষধই সুপ্রিয়ার প্রাণ নিয়ে নিবে , এটা প্রেমও স্বপ্নেও কল্পনা করতে পারেনি । raging এর জন্য দু-দুটো জীবন ছারখার হয়ে গেল । গ্রাম থেকে উঠে আসা রাহুলের জীবনটা দুর্বিষহ হয় উঠল । সুপ্রিয়া কিছু না জেনেই মৃত্যুবরণ করে নিল । তারা আর পাঁচজনের মতো ইন্জিনিয়ার হতে পারল না । raging তার জীবনকে দুঃস্বপ্নের আধারে পরিপূর্ণ করে দিল । আমি শেষ কথা এটাই বলব যে কারো সাথে কখনও যেন এমন জীবনদায়ী raging না হয় ।

                  -:সমাপ্ত:-




                 নিরব আখিঁ
                       সাগর বিশ্বাস 

  বাস্তবে কিছু কিছু ঘটনা এমনভাবে ঘটে যায় , যেগুলো কখনও বাস্তব বলে কল্পনাও করা যায় না । কিন্তু আমাদের ব্যস্ত জীবনের পাশে এরকম ঘটনার নির্দিষ্ট কোনো পরিমিত সীমা নেই । আমরা নিজেদের কে নিয়ে এতটাই ব্যস্ত যে এইসব ঘটনা শুনেও বিন্দুমাত্র কর্ণপাত করিনা আবার কেউ কেউ সম্পূর্ণটাই বিধাতার খেলা বলে এড়িয়ে যায় ।

  ঘটনাটি কোলকাতার । ঘটনাটি হল এক অন্ধ মা আর সাত বছরের বিট্টুর । তারা মা ছেলে ভিক্ষা করে জীবিকা নির্বাহ করত আর রেললাইনের ধারে একটা টালের ঝুপড়িতে বাস করত । সকালে দুমুঠো পান্তাভাত খেয়ে সারাদিন স্টেশনে স্টেশনে ভিক্ষা করার পর রাতে আবার মাড় ভাত খেয়ে ঘুমাত । তারা জগতের বিন্দুবিন্দুমাত্র সুখ না পেয়েও , মা ছেলে পায়ে পায়ে পথ চলার সময় নিজেদেরকে সর্বসুখী মনে করত ।

  শুধু বিট্টুর একটা প্রশ্নই তার মাকে ব্যস্ত করে তুলত ," মা তুমি কোনদিন দেখতে পাবে না । " আর তার মা তাকে একই উত্তরে চুপ করিয়ে রাখত ," কে বলল আমি দেখতে পাইনা , তুই যেগুলো দেখিস আমিও তো সেগুলো সব দেখতে পাই  । তোর চোখ থাকতে আমি কোনদিন অন্ধ হব না বুঝলি । 
" তার মা তাকে প্রতিদিন রূপকথার গল্প শুনিয়ে ঘুম দিত । আর সেই গল্প শোনার মাঝে মাঝেও বিট্টু প্রশ্ন করত " মা ঐ রাজাটা অন্ধ ছিল না ? ঐ রানিটা অন্ধ ছিল না ? তবে তুমি কেন অন্ধ ?" মা বলত " কারণ সেই রাজা রানির তোর মতো ফটফটে ছেলে ছিল না যে তাদেরকে পথ দেখিয়ে নিয়ে যাবে । কারণ তুই তো আমার চোখের থেকেও হাজার গুণ দামী ।  তাই আমার চোখের কোনো দরকার নেই । "

একদিন সকালে বিট্টু দেখল তার মায়ের খুবই জ্বর হয়েছে । সে মাকে বলল ," মা তোমার তো জ্বর হয়েছে । মা তোমাকে আর ভিক্ষা করতে যেতে হবেনা । আর আমি তোমার জন্য ঔষধ নিয়ে আসছি । " মা বলল ," না না তোকে কোথাও যেতে হবেনা । তুই আমার পাশে থাক তাহলেই আমার জ্বর ভালো হয়ে যাবে । " তারপর বিট্টু আবার ব্যস্তভাবে বলে উঠল ," না ভালো হবেনা , আমি ঔষধ নিয়ে আসছি । "
একথা বলেই সে দৌড়ে পালিয়ে গেল , আর মা খালি বলতে থাকল 
," যাসনা বিট্টু যাসনা "। 

   ভিক্ষে করতে যাবার সময় সে প্রতিদিন একটা ডাক্তারখানা দেখতে পেত । সে বাইরের ভিড় ঠেলে সোজা ডাক্তারবাবুর কাছে পৌছাল । ডাক্তারবাবু তখন একটা রোগীর সাথে কথা বলছিল । বিট্টু সোজা গিয়ে ডাক্তারবাবুকে ব্যস্তভাবে বলতে লাগল ," আমার মায়ের খুব জ্বর হয়েছে ঔষধ দাও না গো । " ডাক্তারবাবু বিরক্ত হয়ে বলল ," তোর ভিসিটিং কার্ড কই ?'"  বিট্টু বলল ," নাই কিন্তু আমার মায়ের যে খুবই জ্বর হয়েছে । " ডাক্তারবাবু বলল ," তাহলে দুশো টাকা দে ভিসিটিং এর জন্যে । "বিট্টু বলল ," কিন্তু আমার কাছে তো টাকা নেই । " ডাক্তারবাবু এবার রেগে গিয়ে বলল ," টাকা নেই তো এখানে এসেছিস কেন ? যাঃ পালা আমি ঔষধ দিতে পারবো না । " বিট্টু বলল ," আমি কাজ করে টাকা শোধ করে দেব । " ডাক্তারবাবু বলল ," কি কাজ করবি তুই ? এতটুকু পিচকি ছেলে । " বিট্টু বলল ," আমি সব কাজ করতে পারি । " ডাক্তারবাবু বলল ," তাহলে তুই ডাক্তারখানাটা ভালো করে পরিষ্কার কর । তারপর ঔষধ পাবি । সে দুঘন্টা ধরে ডাক্তারখানাটা পরিষ্কার করল , তারপর ডাক্তারবাবুর কাছ থেকে ঔষধ নিয়ে গিয়ে মাকে বলল," এই দেখো তোমার জন্যে ঔষধ নিয়ে এসেছি , এবার তুমি ভালো হয়ে যাবে । " মা বলল ," তুই টাকা পেলি কোথায় ?" বিট্টু বলল," আমি ডাক্তারখানা পরিষ্কার করে দিয়েছি তাই ডাক্তারবাবু আমাকে ঔষধ দিল । "

   সেদিন সারাদিন বিট্টু তার মায়ের সেবা করতে থাকল । কখনও মাথা টিপে দিচ্ছিল আবার কখনও পা আর মাঝে মাঝেই কপালে জলের পট্টি লাগিয়ে দিচ্ছিল  । 
এক কথায় তার কোনদিন জ্বর হলে মা যেভাবে তার সেবা করে ঠিক তেমন ভাবেই সে মায়ের সেবা করছিল ।

পৃথিবীর সমস্ত মা ই তার সন্তানের কাছে এই সামান্যটুকুই চাই ,যেটা এই সাতবছরের বাচ্চাটাই সবচেয়ে ভালো বুঝতে পেরেছিল ।

বিট্টুর মনে হঠাৎ একটা প্রশ্ন জাগল , ডাক্তারবাবু কি তার মায়ের চোখ ঠিক করতে পারবেনা । কারণ সে শুনেছে ডাক্তারের কাছে মানুষের সব অসুখই সেরে যায় । তাই সে ক্ষণিকও বিলম্ব না করে আবার সেই ডাক্তারবাবুর কাছে গেল । পূর্বের তুলনায় আজকে ভিড় অনেকটাই কম ছিল ।  সে আবার একইভাবে সোজা ডাক্তারবাবুর কাছে গিয়ে বলল ," ডাক্তারবাবু ....।"  কথাটা শেষও হয়নি ডাক্তারবাবু বলে উঠল ," তুই আবার এসেছিস ?"
বিট্টু বব্যস্তভাবে বলল ," আজ আমি ঔষধ নিতে আসিনি গো ।" ডাক্তারবাবু বলল ," তাহলে কি জন্যে এসেছিস ।"
বিট্টু এবার একটু থেমে হালকা স্বরে বলল," আমার মায়ের চোখ ভালো করতে । " ডাক্তারবাবু বলল ," তোর মায়ের চোখের আবার কি হল ?"
বিট্টু 
আবার পুরোনো ছন্দে তত্ক্ষণাত্ বলে উঠল ," আমার মা যে অন্ধ , দেখতে পায়না । তুমি পারবে না গো আমার মায়ের চোখ ভালো করতে । শুনেছি তুমি সব রোগ সারিয়ে দিতে পারো । 
তবে আমার মায়ের চোখ ভালো করতে পারবে না কেন ? দাও না গো , আমার মায়ের চোখ ভালো করে , তারপর আমি সারাজীবন কাজ করে তোমার ঋন শোধ করে দেব ।"
ডাক্তারবাবু এবার রেগে গিয়ে বলল," চোখ ভালো করার জন্যে কত টাকা লাগবে জানিশ ? তুই কোথায় পাবি অত টাকা ?"
বিট্টু বলল," না গো আমি যে করেই হোক তোমার টাকা শোধ করে দেব , কিন্তু তুমি আমার মায়ের চোখ ভালো করে দাওনা গো । "
ডাক্তারবাবু এবার রাগ ও অবহেলার সুরে বলল," ঠিক আছে , কিন্তু চোখ তো আর ভালো করা যায়না । চোখ তুলে নতুন চোখ লাগাতে হয় । কিন্তু নতুন চোখ পাওয়া এখন একটা দুঃসাধ্য ব্যাপার বুঝলি । আর যে দু একটা মৃত মানুষের চোখ পাওয়া যায় সেগুলোর দাম কয়েক লাখ এরও বেশী হয়ে যায় ।  
এই সময় হঠাৎ বিট্টু বলে উঠল ," যদি আমি মাকে একটা চোখ দিই তাহলে  । " 
ডাক্তারবাবু অবাক ও বিস্ময়ের সুরে বলল," কি তুই চোখ দিবি । "
বিট্টু বলল," হ্যাঁ গো , আমি দিব । একটা চোখ মাকে দেব আর একটাতে আমি দেখব । তাহলে আমার মা দেখতে পাবে তো । "
ডাক্তারবাবু বলল," ঠিক আছে এখন তুই যা , কাল এইসময় তুই আবার আমার সাথে দেখা করবি । তারপরই তোকে সবকিছু বলে দেব কি করতে হবে । "

  বর্তমান সমাজে এরকম খুব কমই দেখা যায় যে, নিজের পিতামাতার জন্য নিজেকে এরকম কষ্ট দিতে পারে । আমার মতে বিট্টু যে কাজটা করছিল সেটার সঙ্গে পৃথিবীর কোনো আত্মত্যগ অথবা বলীদান কেই সমান স্হান দেওয়া যায়না , সবচেয়ে উচু জায়গায় স্হান পাবে এই বলীদান । সাতবছরের বাচ্চার কাছে আমাদের চিন্তা ভাবনাটাই নেহাত ছোটো হয়ে যায়। সে তার সবচেয়ে মূল্যবান জিনিসটা মাকে দেওয়ার জন্য বিন্দুমাত্র বিহ্বল হল না। বিশেষত আমি সেইসব ছেলে মেয়েদের বলব যারা পরিণত বয়সে তাদের বৃদ্ধ পিতামাতাকে সামান্য আহার , পোশাক  থেকেও বন্চিত করে দেয় । তারা এই বাচ্চার কাছে অন্তত এইটুকু শিক্ষা লাভ করতে পারে যেন এই ক্ষুদ্র ক্ষুদ্র প্রাপ্য জিনিস গুলো থেকে পিতামাতাকে বঞ্চিত না করে ।

  বিট্টু সেদিন রাস্তায় হাটতে হাটতে ভাবল যে সে যদি তার মাকে একথা বলে দেয় , তাহলে তার মা কোনোদিন তার চোখ নিতে চাইবে না । তাই সে ঠিক করল যে সে চোখ দেবে একথা মাকে বলবে না । সে আনন্দে আত্মহারা হয়ে বাড়ি পৌছাল । 
বাড়ি গিয়ে মাকে বলল ," মা তোমার চোখ ভালো হয়ে যাবে । "
মা অবাক হয়ে বলল ," কি আমার চোখ ভালো হয়ে যাবে , কে বলল তোকে ?"
বিট্টু বলল ," ডাক্তারবাবু বলেছে । "
মা বলল ," কিন্তু চোখ ভালো করার জন্য অত টাকা আমরা পাবো কোথায় বল ?"
বিট্টু বলল ," নানা বেশি টাকা লাগবে না । আর যত টাকা লাগবে তুমি আর আমি ভিক্ষা করে শোধ করে দেব । "
মা বলল ," ভিক্ষা করে আমরা দুবেলা দুমুঠো পেট ভরে খেতে পাচ্ছিনা , আর তুই বলছিস সেই টাকা দিয়ে আমার চোখ ভালো করবি  । "
বিট্টু বলল," হ্যাঁ আমি করব । আর তুমি যদি না করতে চাও তবে আমিও অন্ধ হয়ে যাব । " 
মা তত্ক্ষণাত্ বিট্টুর মুখে হাত চাপা দিয়ে  কাদোঁ কাদোঁ গলায় বলল," খবরদার একথা মুখে আনবি না । তুই অন্ধ হলে আমি আর বাচঁব না । "  এই বলে মা কাদঁতে কাদঁতে বিট্টুকে বুকে জড়িয়ে নিল ।

জগতের একি মোহমায়া , বাস্তবের আড়ালে ছলনা রূপে বুকে বাসা বাধে । সত্যি মা কি জিনিস , নিজের  লাভ অথবা স্বাস্থ্যের জন্যেও সন্তানকে বিন্দুমাত্র চিন্তা দিতে চাইনা । তাই বোধহয় মায়ের চেয়ে আকর্ষণীয় , সুন্দর , পবিত্র জিনিস পৃথিবীতে আর কিছু নেই   । মা তার শেষ বিন্দু রক্ত দিয়েও সন্তানের মুখে হাসি ফোটাতে চাই । আর সেখানেই আমরা মায়ের হাসির জন্যে একফোটা রক্ত দিতেও চাইনা ।

বিট্টু মায়ের হাজার বাধা সত্ত্বেও আবার পরের দিন ডাক্তারের কাছে গেল । আজ বিট্টুকে প্রথমে মুখ খুলতে হল না ।
বিট্টুকে দেখে ডাক্তারবাবুই বলতে শুরু করল ," ব্যাপারটা আমি অনেক ভেবে দেখেছি , চোখ তুলে লাগানোর জন্য অনেক খরচ পড়বে । কিন্তু তুই ওসব কিছু চিন্তা করিস না বুঝলি । আর হ্যাঁ তুই চোখ দিবি একথা কাউকে বলিস না যেন , বিশেষ করে তোর মাকে । "
ডাক্তারবাবুর কথা না থামতেই বিট্টু বলতে শুরু করল ," না না আমি কাউকে বলিনি , আর আমি জানি মা জানলে সে আমার চোখ কক্ষণোই নিতে চাইবে না । "
ডাক্তারবাবু বলল," দ্যাখ তোকে শেষ বারের মতো বলছি , আর একবার ভেবে দ্যাখ ?"
বিট্টু এবার হাস্যসুরে বলল," হ্যাঁগো আমি সত্যিই মাকে চোখ দেব । তাহলে মা আমার মতই আকাশ, বাতাস , স্টেশন , ট্রেন সবকিছুই দেখতে পাবে । 
ডাক্তারবাবু বলল," ঠিক আছে কালকে এই সময়ে তোর মাকে নিয়ে আসবি । তোদের জন্যে একটা গাড়ির ব্যবস্থা করা হয়েছে  । এখান থেকে হাসপাতাল , তারপর ওখানে অপারেশন করা হবে । কি আসবি তো ?"
বিট্টু বলল," হ্যাঁগো আসবো । "

   বিট্টু আজ খুবই খুশি । তার জীবনের একমাত্র লক্ষ্যের সে একধাপ পিছনে ছিল । সে ভাবতে লাগল এবার থেকে তার মা আর ফাঁকা প্ল্যাটফর্মে সুর ধরে ভিক্ষা করবে না , রেল লাইন পার হওয়ার সময় আগের মতো ভয় করবে না , বিশেষ করে এবার তার মা একাই পথ চলতে পারবে , দেখতে পারবে । তাই সে মহানন্দে পকেটে যে দু এক টাকা ছিল সেগুলো দান করতে করতে বাড়ি ফিরল ।

কিন্তু বাড়ি আসামাত্র তার আনন্দটা দুঃখে পরিণত হয়ে গেল  । সে দেখল তার মা জ্বরে কতরাচ্ছে , আর মৃদুস্বরে ডাকছে ," বিট্টু বিট্টু , তুই কোথায় গেলি , আয় বাবা আমার কাছে ফিরে আয় ।"
বিট্টু দৌড়ে গিয়ে মায়ের কপালে হাত দিয়ে মাথার কাছে বসল , আর বলল," এইতো মা আমি এসে গেছি ।"
মা আগের মতই মৃদুস্বরে বলল," কোথায় গেছিলি তুই ? আমাকে ছেড়ে কোথায় গেছিলি তুই ?"
বিট্টু বলল," কই না তো , আমি কোথ্থাও যায়নি , আমি এখানেই তো আছি । "

বিট্টু আগের দিনের ঔষধগুলো তার মাকে খাইয়ে দিল । তারপর সারাদিন মায়ের পাশে বসে মায়ের সেবা করতে থাকল । সারাদিন মা খালি একটা কথায় বিড়বিড় করছিল," বল যে আমাকে ছেড়ে আর কোনো দিন কোথাও যাবিনা । " আর ততবারই বিট্টু বলছিল ," হ্যাঁ মা যাবোনা । "
মায়ের পাশে বসে সে খালি এটাই চিন্তা করছিল যে সে কীভাবে মাকে কাল ডাক্তারখানা নিয়ে যাবে । চোখ ভালো করার কথা বললে তো মা যেতেই চাইবে না । ভিক্ষে করতে যাবো বললেও ধরে নেবে , কারণ ভিক্ষে করার জন্যে কোথায় কোথায় যেতে হয় মায়ের সব জানা আছে । শেষ পর্যন্ত সে ফন্দি আঁটল যে মায়ের জ্বর ভালো করার অজুহাতে সে মাকে হাসপাতালে নিয়ে গিয়ে চোখের অপারেশন করিয়ে নিবে ।

পরদিন সকাল থেকেই তাই সে মাকে হাসপাতাল নিয়ে যাবার জন্যে ব্যস্ত হয়ে উঠল  । মাকে নানা রকমভাবে বোঝাতে লাগল যে হাসপাতালে বিনামূল্যে ভালো ভালো জ্বরের ঔষধ পাওয়া যায় । শেষপর্যন্ত তার জিদের জন্যই মাকে রাজি হতে হল ।

বিট্টু মাকে নিয়ে ঠিক সময়েই ডাক্তারখানাই হাজির হল । সেখানে পৌঁছে দেখল , একটা গাড়ির সামনে ডাক্তারবাবু দাঁড়িয়ে আছে , কিন্তু ডাক্তারখানা আজ বন্ধ । বিট্টুকে দেখামাত্র ডাক্তারবাবু বলল," আয় তাড়াতাড়ি , গাড়িতে বোস।"
বিট্টু কোনো কথা না বলেই মাকে নিয়ে গাড়িতে উঠল । কিন্তু মা প্রশ্ন করল ," এটা কার গাড়ি আর তুই গাড়িতে চাপছিস কেন ? সরকারি হাসপাতাল তো এখানেই আছে । "
বিট্টু বলল ," এই সেই  ডাক্তারবাবু ...."
কথাটা অসমাপ্ত থাকতেই ডাক্তারবাবু বলে উঠল ," আজ্ঞে আপনার জ্বরটা কদিন থেকেই ওঠানামা , তাই আমি আপনাকে আমার নার্সিংহোমে নিয়ে যাচ্ছি । আপনি খরচ এর কথা চিন্তা করবেন না । আসলে আপনার ছেলে কদিন থেকেই আমার কাছে ঘুরছিল । তাই ভাবলাম বেশী কিছু হবার আগে যদি আপনি ওখানে দু-তিনদিন থাকেন , তাহলেই জ্বরটা সম্পূর্ণ ভালো হয়ে যাবে । "

তারপর বিট্টু আর ডাক্তারবাবু চোখে চোখে একটা ইশারা করে নিল । আর মা হালকা স্বরে ডাক্তারবাবু বলল," ধন্যবাদ আপনাকে ।"

  নার্সিংহোম পৌঁছেই বিট্টু আর মাকে নিয়ে ডাক্তারবাবু সরাসরি অপারেশন রুমের সামনে গেল । ডাক্তারবাবু বিট্টুকে একটু পাশে ডেকে নিয়ে বলল," আমি সব ব্যবস্থা করে নিয়েছি বুঝলি । এখন তুই অপারেশন হলে ঢোক , তারপর তোকে অজ্ঞান করে একটা চোখ তুলে , সেটা তোর মাকে লাগিয়ে দেব । তোর মাকে আমরা তোর পরে অপারেশন হলে নিয়ে যাবো । তুই তোর মাকে বুঝিয়ে দে যে কেউ তাকে নিতে আসলে যেন , তাদের সঙ্গে চলে যায় । আর কোনো চিন্তা করিস না । মাত্র দু ঘন্টা পরেই তোর মা দেখতে পাবে । " বিট্টু আনন্দে আত্মহারা হয়ে গেল ।

বিট্টু মাকে যথাযথভাবে সব বুঝিয়ে বলল," মা , আমি এখন একটু আসছি । " এই বলে সে অপারেশন হলে ঢুকে গেল । অপারেশন হলে ঢুকে তাকে একটা নীল গদিওয়ালা বেডে শুইয়ে দেওয়া হল । সে দেখল সমস্ত ডাক্তার আর নার্স রা চোখ মুখ ঢাকা পোশাক পরে আছে । তারপর একটা ডাক্তার তাকে বলল ," একটু ব্যাথা হবে , ঠিক আছে  । " এই বলে বাঁ হাতে একটা ইনজেকশন বসিয়ে দিল । তারপর বিট্টুর আর কিছু মনে ছিল না ।

যখন তার জ্ঞান ফিরল , তখন তার একটা অস্বাভাবিক অস্বস্তি লাগছিল । শরীরের প্রতিটি শিরায় যন্ত্রণার একটা স্রোত বয়ে যাচ্ছিল । আর সেই যন্ত্রণার স্রোতটা মাথায় কেন্দ্রীভূত হচ্ছিল । তাই সে ব্যথা উপশমের জন্য চোখ দুটো রগড়াতে গেল  । কিন্তু চোখে হাত দেওয়ামাত্র তার শ্বাস প্রশ্বাস সব বন্ধ হয়ে গেল । সেখানে একটা চোখও নেই , সে এখন সম্পূর্ণ অন্ধ । অশ্রু গুলো পাথর রূপে বুকে বাসা গিয়েছিল । সে কি করবে কিছুই বুঝতে পারছিল না , এমন সময় হঠাৎ মায়ের কথা মনে পড়ায় , সে চিৎকার করে ডাকল," মা ....?"

জবাবে আর একটা কচি গলায় উত্তর এল," অন্ধকে দুটো টাকা দিয়ে সাহায্য করুন , বাবু । "

           
                  -:সমাপ্ত :-
        

             বিধি
                    সাগর বিশ্বাস 


" ভাগ্য বা বিধি " কথাটা শুনলেই কিমাশ্চর্যম এক অনুভতিতে মনটা শিহরিত হয়ে ওঠে । অরুন প্রাতের বরণ বার্তা থেকে শুরু করে রাত্রির অন্তিম  জাগ্রতশ্বাস টুকু পর্যন্ত বিধির সামান্য নতুনতার অধীর বাসনায় নত থাকে । বিধির পরিহাসে মুহূর্তেই যেমন অতৃপ্ত বাসনা পরিপূর্ণ হয়ে যায় তেমনই সর্বস্ব হারিয়ে সর্বহারা হতেও বিলম্ব লাগেনা । 

  সেইরকমই বিধির শিকারে ভুক্তভোগী , আব্দুল হালিম এর জীবন  । সে গ্রামে গঞ্জে রাজমিস্ত্রী এর কাজ করে দিনযাপন করত । কিন্তু তবুও দারিদ্র্যতা, তার কোনদিনই পিছু ছাড়েনি । তিন বছর হল তার বিয়ে হয়েছে  । তার একটি মেয়ে ও একটি গর্ভে  আছে , অর্থাৎ এখনও ভূমিস্ট হয়নি । গ্রামে  গঞ্জে কাজের নিতান্ত অভাব থাকায় , সেই পয়সায় কোনোদিনই ঠিকমতো সংসার চলত না । তাই তাকে বাধ্য হয়েই চেন্নাইয়ে কাজ করতে যেতে হয়েছিল । 

 আজ ছয়মাস বাদে সে বাড়ি ফিরছে । দীর্ঘ দুদিন ট্রেন যাত্রার পর যখন চেন্নাই হাওড়া এক্সপ্রেস টা হাওড়াই থামল, তখন আব্দুল এর ঘুম ভাঙল । তড়িঘড়ি ব্যগপত্র গুছিয়ে স্টেশনে নেমে গেল । তার সঙ্গে আরও দশ বারো জন প্রায় থাকে , কিন্তু এবার কাজ থামিয়ে আসার জন্যে কেউ তার সঙ্গ দেয়নি । তাই সে একাই বাড়ি ফিরছিল আজ , কারণ কয়েকদিনের মধ্যেই সে দ্বিতীয় সন্তানের পিতা হতে চলেছে । ট্রেন থেকে নেমে ওভার ব্রীজ মাধ্যমে প্রথম নম্বর গেটে যাওয়ার জন্য তটস্হ হচ্ছিলো : এমন সময় বিপরীতে আসা এক খিটখিটে ভদ্রলোকের হঠাৎ আবির্ভাবে দুজনেই ভূপাতিত হল । আব্দুল চিৎকার করে বলল ," দেখকে নাহি চালসাক্তা ক্য ?" ভদ্রলোকটি তড়িঘড়ি উঠে , পড়ে থাকা ব্যগটি তুলে নিয়ে "সরি" বলেই ভীড়ে অন্তর্হিত হয়ে গেল । আব্দুলও তার ব্যাগ নিয়ে আবার চলতে শুরু করল । 

 এক নম্বর গেট থেকে শিয়ালদহ এর বাস ধরল । বাসে উঠেই জামাকাপড় বোঝাই ঘাড় ব্যাগটা একটা সিটে রেখে পাশের সিটে বসে হাত ব্যাগটা পায়ের ওপর রাখতেই তার চোখ ছানাবড়া হয়ে গেল । কিছুক্ষণ ব্যাগটার নিস্ফলক দৃষ্টিতে চাওয়ার সশব্দে বলে উঠল ," চোর চোর "। পাশের যাত্রীগুলোর মধ্যে একটা ব্যস্ততার আভাস ছড়িয়ে পড়ল । সহযাত্রীরা ব্যাপারটা জানতে চাইল । সে বলল যে হাওড়া স্টেশনে একজনের সাথে ধাক্কায় তার হাত ব্যাগটা চুরি হয়ে গেছে । তার হাতে থাকা অপর ব্যাগটা খোলার চেষ্টা করতেই এক সহযাত্রী বলল ," কোনো লাভ হবেনা মশাই । " সহযাত্রীর কথা শুনে সে অর্ধনগ্ন চেনটা আবার লাগিয়ে দিয়ে , মাথায় হাত দিয়ে কাঁদতে লাগল । একজন জিজ্ঞেস করল যে কি ছিল ওতে । সে কাঁদো কাঁদো গলায় বলল ," সত্তর হাজার টাকা । "

  ইতিমধ্যে বাস চলতে শুরু করে দিয়েছে । বাসের মধ্যে গুঞ্জন শুরু হয়ে গেল । দু একজন একশো দুশো টাকা দিতে চাইলে , সে সরাসরি নাকচ করে দিল । কারণ তার মানিব্যাগ এ কিছু টাকা আছে । ঐ টাকায় বাড়ি যেতে তার কোনো অসুবিধা হবেনা । 

কিন্তু সে কোন মুখে বাড়ি ঢুকবে, বিনা পয়সায় । তার বৌ আজ ছয়মাস যাবত্ ধার খাচ্ছে । দোকান মালিকও ধার বন্ধ করে দিয়েছে । সে হাউমাউ করে না কাদলেও চোখের জল অঝোরে ঝরে পড়ছিল । জিবনে প্রথমবার এত কঠোর  পরিশ্রম করেছিল সে । ছয়মাসে গোটা দিন দশেকের বেশী ফাঁকি মারেনি সে । ভেবেছিল বাড়িতে মাস তিন চারেক তো আরামেই কেটে যাবে । কিন্তু বিধির পরিহাসে , তাকে নিঃস্ব হয়েই বাড়ি ফিরতে হবে । 
 
  শিয়ালদহ স্টেশনে নেমে লালগোলার একটা টিকিট কেটে , স্টেশনময় ইতস্ততভাবে ঘুরে বেড়াতে লাগল । বাহ্যিক ঘন আড়ম্বরতা সে বিন্দুমাত্র বোধগম্য করতে পারছিল না । পদব্রজে অস্টনম্বর প্ল্যাটফর্মের দেওয়াল ঘেঁষে নীচেই বসে পড়ল । কিয়ত্কাল অন্তরেই সে যেন খেয়াল বশে পাপিয়ার পরিস্কার  নিরব করুন আবদার শুনেই হতভম্ব হয়ে গেল ," আব্বু তুমি আমার জন্যে কি নিয়ে এসেছো । " তার ঘর্মাক্ত মুখখানা এক অজানা আতঙ্কে আরও কুঞ্চিত হয়ে গেল । অনিচ্ছা সত্ত্বেও পাপিয়ার আবদারের কথা বারবার মনে পড়তে লাগল । তার বউয়ের সেই নির্বিঘ্ন বার্তালাপ , যেখানে তাদের সমস্ত সম্পর্কই শেষ পর্যন্ত অর্থের দোরেই হাজির হত : সবকিছুই স্পষ্টভাবে মনে পড়তে লাগল । 

  রূপকথার বানানো কাহিনীতে অনেক নিত্য নতুন বিশেষণ যোগ করতে হয় , কিন্তু মধ্যবিত্তেশ্রেণীর দূর্মেঘ জীবনযাত্রার রচনায় সেগুলোর বিন্দুমাত্র প্রয়োজন হয় না । মধ্যবিত্তেশ্রেণীর মানুষ একটা জিনিসের প্রতিই আসক্তি রাখে , সেটা হল পর্যাপ্ত পেটপূরণ । কিন্তু বিধির খেলায় সেটুকুও পূরণ করতে গিয়ে : একের পর এক সমস্যার ঘনঘটা জীবনকে দূর্বিষহ করে তোলে । 

 ঠিক চারটে চল্লিশ মিনিটে লালগোলা- শিয়ালদহ এক্সপ্রেস সশব্দে প্ল্যাটফর্মে প্রবেশ করল । আব্দুল অনিচ্ছা সত্ত্বেও ব্যাগপত্র নিয়ে ট্রেনে উঠল । বাঙ্কারের একটা সিটে পা মেলে বসে পড়ল । আধুনিক প্রযুক্তির উপর কিছু মানুষ এখনও বিশ্বাস স্থাপন পারেনি, তাদের মধ্যে আব্দুলও একজন । তার নিজের কোনো ব্যাঙ্ক অ্যাকাউন্ট নেই , অবশ্য সে কোনোদিন আগ্রহও প্রকাশ করেনি । কিন্তু সে চেষ্টা করলেই টাকা গুলো অন্যের অ্যাকাউন্টের মাধ্যমে বাড়ি পাঠাতে পারত , কিন্তু সেইরকমভাবে কাউকে বিশ্বাসই করতে পারেনি । 

 এমন সময় সে অনুত্সক্যভাবেই অপর ব্যাগটার চেনটা খুলে , হাত দিয়ে অবিচ্ছিন্নভাবে ঘাটাঘাটি করতে লাগল । তত্ক্ষণাত্ একটা শক্ত ধারালো মসৃণ জিনিসের ছোয়ায় , তার সারাদেহ শিহরিত হয়ে উঠল । সে দেখল ব্যাগের নোংরা জামাকাপড়ের মধ্যে থেকেই একরকম আলোর জ্যোতি বেরোচ্ছে । তার বুঝতে বিন্দুমাত্র সময় লাগলো না যে এটা একটা নীরেট হীরে । ব্যাগের মধ্যেই সে জিনিসটাকে পুঙ্খানুপুঙ্খভাবে পর্যবেক্ষণ করতে লাগল । স্যাকরার দোকানে কাজ করার সময়ই সে খাঁটি হীরের সমস্ত বিশেষত্বগুলোই অবধারিত করে নিয়েছিল । সমস্ত পরীক্ষাগুলোও একই মত প্রকাশ করল । 

 এক মাতাল আনন্দে , দূঃখভারাক্রান্ত মনটা নিমেষেই উৎফুল্ল হয়ে উঠল । সে হীরেটাকে আবার ব্যাগে রেখে , ব্যাগটাকে জাপটে ধরল । তার ভাগ্য যে এমন কিমাশ্চর্যমভাবে বদলে যাবে সে বিশ্বাসই করতে পারছিল না । অতিরিক্ত আনন্দে , মানুষের বুকফাটা অশ্রুগুলো কখনও আবদ্ধ থাকতে পারে না । আব্দুলের অশ্রুগুলোও তেমনভাবেই অঝোরে ঝরে পড়ছিল । কিন্তু সে তার আনন্দের বহিঃপ্রকাশ , ট্রেনের ব্যস্ত জনমানবের কাছে আড়াল করার জন্যে মাথা নিচু করে হাত দিয়ে চোখঢাকা দিল । কোনো বড়োসড়ো দূঃখের পর সুখের যে কি অস্বাভাবিক অনুভুতি , সেটা সে রন্ধ্রে রন্ধ্রে অনুভব করছিল । 
 
 সে ঠিক করল , পলাশীতে নেমেই হীরেটা কোনো বড় জহুরীর কাছে বিক্রি করে দেবে , নাহলে ভালো দাম পাওয়া যাবে না । আবার এমন দূর্লভ জিনিস কাছে থাকলেই বিপদ , কখন আবার অদৃশ্য হয়ে যাবে টেরও পাওয়া যাবে না । 

 রাত্রি সাতটায় ট্রেনটা পলাশীতে থামল । ব্যাগ গুটিয়ে আব্দুল নেমে গেল  । প্রায় ঘন্টাখানেক খোঁজাখুঁজির পর একটা বড় বড় জহুরীর দোকান পাওয়া গেল । দোকানটার নাম ' নিখাদ রত্ন ' । জকমকে কাচের মধ্যে থেকেই যেন গহনাগুলো আলোর দ্যুতি বের করছিল । দোকানটার সৌন্দর্য সত্যিই চোখে পড়ার মতো ছিল । 

 আব্দুল ব্যাগপত্র নিয়েই দোকানে প্রবেশ করল । দোকানে ঢুকতেই দোকানমালিকের নজর পড়ল তার উপর । দোকানমালিকের চেহারা পয়তাল্লিশ পঞ্চাশ বছরের খাঁটি বাঙালীর মতো । চশমাটি না সরিয়েই , চশমার ওপর দিয়ে তাকিয়ে একটা মিস্টতার স্বরে বলল," কি চাই মশাই ?"  আব্দুল ইতস্ততভাবে কিয়ৎকাল এদিক ওদিক তাকানোর পর , হালকা মৃদু স্বরে বলল ," আজ্ঞে আমি কিছু নেব না, তবে একটা রত্ন বিক্রি করবার ছিল । "
 দোকানমালিক  আবার একই ভঙ্গিতে বলল," ওঃ ভালো ভালো । আপনি একেবারে সঠিক জায়গায় এসেছেন । আমার মতো চড়া দামে রত্ন কেনার সাধ্য গোটা পলাশীতে দ্বিতীয় কারো নেই । তা আপনার রত্ন কোথায় ?"
 আব্দুল ব্যাগ থেকে হীরেটা বের করে দোকানমালিকের হাতে দিল । হীরেটা নেওয়া মাত্রই সবিস্ময়ে সে বলল ," বাঃ অপূর্ব অপূর্ব ! এমন খাসা হীরের দর্শন এই প্রথম হল  । কিন্তু আপনি এই হীরে কোথায় পেলেন ?" 
আব্দুল নিজেকে একটু সংযত করে বলল ," আজ্ঞে আমি চেন্নাইয়ে বিল্ডারের কাজ করি । ওখানেই মুনাফা হিসাবে এটা পেয়েছি । "
 দোকানমালিক বলল, " কিন্তু আপনাকে টাকার বদলে এমন দূর্লভ হীরে দান করার যৌক্তিকতা কি ?"
 আব্দুল বলল, " আসলে আমি যার অধীনে কাজ করতাম , সেও আপনার মতো একজন বিখ্যাত রত্ন ব্যবসায়ী । তাই আমাকে টাকার বদলে হীরেটা দিয়েছে । 
দোকানমালিক বলল, " আচ্ছা আচ্ছা : তা বেশ । আপনি একটু বসুন আমি হীরেটা পরীক্ষা করে দশমিনিটের মমধ্যেই আসছি । আপনি চা খাবেন তো ?"
 কোনোরকম উত্তরের অপেক্ষা না করেই তার চাকরকে চা আনার অর্ডার দিল । 

 চাকরটাকে এখন পর্যন্ত সে খেয়ালই করেনি । চাকরটা মিনিট দুয়েকের মধ্যেই চা এনে দিল । চাকরটা আবার নিজের কাজে লেগে গেল । 

 চা গলাধঃকরণের সাথে সাথেই স্বপ্নের  আবেগ সাগরে ভেষে যাচ্ছিল । সত্যি বিধি কখন যে কার ওপর সুনজর ফেলে বলা মুশকিল । সে আজ সত্তর হাজারের বদলে তার কয়েকগুন অর্থের মালিক হতে চলেছে । 

 প্রায় আধ-ঘন্টা পর দোকানমালিক বাইরে বের হল । একটা উৎফুল্ল স্বরে বলল," একদম ষোলো আনা খাঁটি । "
আব্দুল বলল, " আজ্ঞে ।"
দোকানমালিক বলল , " দামাদামি না করলে , এর দাম আড়াই লক্ষ টাকা দিতে আমার বিন্দুমাত্র অসুবিধে হবেনা  । কি রাজী আছেন ?"
আব্দুল একবাক্যে সম্মতি জানিয়ে বলল ," ঠিক আছে , ঠিক আছে । "
 
  এমন সময় হঠাৎ দুটো পোশাকধারী পুলিশ , দুম দুম জুতোর শব্দে দোকানে প্রবেশ করল এবং একটা বীভৎস বাজখায়ী গলায় বলল, " কই ? কই হারামজাদা চোরটা ?"
দোকানমালিক তৎক্ষণাৎ আব্দুলের দিকে হাত উঁচিয়ে বলল, " এই যে । "

 আব্দুল কিছু বুঝে উঠবার আগেই পুলিশ দুটো তাকে পাকড়াও করল । একজন চোখ রাঙ্গিয়ে জিজ্ঞেস করল, " কোথা থেকে চুরি করেছিস হীরেটা বল ?"
আব্দুল হতবাক হয়ে কেবল পুলিশটির দিকে করুণ দৃষ্টিতে চাইতে লাগল । 
পুলিশটি আবার জোর গলায় বলল, " বল কোথা থেকে চুরি করেছিস ?"
আব্দুল এবার কাচুমাচু হয়ে বলল, " সত্যি আমি চুরি করিনি । "
পুলিশটি আবার একইভাবে বলল, " বলবি কি না বল ?"
আব্দুল নিজেকে খানিকটা সামলে নিয়ে বলল, " আমি চুরি করিনি । "
পুলিশটি বলল, " এ এভাবে মানবে না । একে থানায় নিয়ে গিয়ে আধ ঘন্টা ঠ্যাঙ্গালেই সব উগলে দেবে । "
 সে আড়স্ট কাঠের ন্যায় শক্ত হয়ে দাঁড়িয়ে ছিল । সে কিছুতেই বুঝতে পারছিল না যে কেন তাকে জোর করে চোর সাজানো হচ্ছে । মানসিক দিক দিয়ে সে সম্পূর্ণ ভেঙে পড়েছিল । সে নরম স্বরে বলল, " স্যার বাড়িতে আমার পরিবার না খেয়ে মরছে । আমি ছয়মাস পরে বাড়ি ফিরছি  । বাড়ি না পৌছালে তারা নির্ঘাৎ মারা যাবে । আমি আমার পরিবারের কসম খেয়ে বলছি , আমি চুরি করিনি । "
কথা বলতে বলতেই সে কাঁদতে কাঁদতে হাঁটু গেড়ে পুলিশটির পা ধরে নিল । 
দোকানমালিক বলল, " প্রথম নজর দেখেই বুঝে গেছি, ব্যাটা নির্ঘাৎ চোর । তাই ওকে বসিয়ে রেখে আপনাদের খবর করেছি । চোরের উপদ্রবে পথ চলাই ভয়ংকর হয়ে গেছে দেখছি , কখন যে চুরি হয়ে যাবে , তার কোনো নিশ্চয়তা নেই । "
 আব্দুল আবার কাঁদো কাঁদো স্বরে বলল, " না আমি চোর নই  । বিশ্বাস করুন, স্টেশনে একটা লোকের সাথে ধাক্কায় আমার টাকাভর্তি ব্যাগটা ওর কাছে চলে যায় এবং ওর হীরের ব্যাগটা আমার কাছে চলে আসে । বিশ্বাস করুন এটাই সত্যি । "
পুলিশটি বলল," কাহিনী বানাতে তোদের মতো ওস্তাদ আর কেউ নাই । তবে আমারও একটা নীতি আছে । আমি সবাইকে অন্তত একবার সুযোগ দি । হীরের টাকার এক চতুর্থাংশ তুই পেতে পারিস , কিন্তু ওটুকু নিয়েই তোকে সন্তুষ্ট থাকতে হবে । এই ব্যাপারে আর একটাও কথা বলতে পারবি না । যদি রাজী থাকিস তাহলে বল । আমরা তো জানি চোরেরও জীবন আছে । "
 আব্দুল এবার কান্না মুছতে মুছতে , দাঁড়িয়ে সাহসের সাথে বলল, " ওঃ তাহলে এই ব্যাপার । এতক্ষণে বুঝতে পারলাম । তবে আমিও একটা কথা বলি শুনুন , আমি যে চোর নই এটা আমি প্রমান করবই এবং এটাও প্রমান করব যে আসল চোর হচ্ছেন আপনারা । যাদের জন্যে বাংলায় চুরি কোনোদিন বন্ধ হবে না । আমার পরিস্কার কথা শুনে নিন, আমি এক পয়সাও পরহস্ত করব না । "
পুলিশটি আবার রেগে বলল, " চোরের মায়ের বড় গলা । ব্যাটাকে থানায় নিয়ে চ । খুব বড় হয়ে গেছে যে পুলিশকে ভয় দেখাচ্ছে । 

 পুলিশ দুটো তাকে হ্যান্ডকাপ পরিয়ে জীপে করে থানায় নিয়ে গেল । টানা চার দিন ধরে থানায় তার উপর অসহ্য অত্যাচার করা হল  । তবুও সে তার কথায় বিন্দুমাত্র পিছপা হল না । 

 মামলা শেষমেশ কোর্ট এর দোরগোড়ায় পৌছালো । কিন্তু সেখানেও আব্দুল নিজেকে নির্দোষ প্রমান করতে পারল না । শাষকরাই যখন শোষক হয়ে ওঠে , তখন তাদের প্রধান শিকার হয় হাজার হাজার সাধারণ মানুষ । চোরের অপবাদে তার তিন বছরের জেল হল । বিধির বিধান খন্ডাবে কে ? কিন্তু আমার একটাই প্রশ্ন , আব্দুল সত্যিই কি চোর ?

               -:সমাপ্ত:-



 

